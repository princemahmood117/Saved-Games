

ELECTRONIC ARTS 
YAZILIM SON KULLANICI LİSANS ANLAŞMASI

LÜTFEN DİKKAT: BÖLÜM 14 BAĞLAYICI BİR YARGI HÜKMÜ VE TOPLU DAVADAN FERAGATİ İÇERMEKTEDİR. BU BÖLÜM, EA İLE HERHANGİ BİR İHTİLAFIN ÇÖZÜMÜNE İLİŞKİN HAKLARINIZI İLGİLENDİRMEKTEDİR. LÜTFEN BU BÖLÜMÜ OKUYUN.

Bu Son Kullanıcı Lisans Anlaşması (“Lisans”) siz ve Electronic Arts Inc., onun bağlı kuruluşları ve iştirakleri (“EA”) arasındaki bir anlaşmadır.  Bu Lisans, bu yazılım ürününün ve ilgili tüm dokümantasyonun ve herhangi bir bakımdan yazılımın yerini alan ya da yazılıma ek olan ve ayrı bir lisans ile dağıtılmayan güncellemelerin ve yükseltmelerin kullanımını düzenler (tümü "Yazılım" olarak anılacaktır).  Bu Yazılım size lisanslanmıştır, satılmamıştır.

YAZILIMI KURARAK VEYA KULLANARAK BU LİSANSIN ŞARTLARINI VE BUNLARA UYACAĞINIZI KABUL ETMİŞ OLURSUNUZ.  AŞAĞIDAKİ BÖLÜM 2, YAZILIM İLE İLGİLİ OLARAK EA TARAFINDAN SİZE HİZMET VEYA DESTEK SAĞLAMAK AMACIYLA KULLANILABİLECEK BİLGİLERİ AÇIKLAR.  BU BİLGİLERİN KULLANILMASINI KABUL ETMİYORSANIZ, YAZILIMI KURMAYIN VEYA KULLANMAYIN. AŞAĞIDAKİ BÖLÜM 14, TÜM ANLAŞMAZLIKLARIN TEKER TEKER BAĞLAYICI TAHKİMLE ÇÖZÜLMESİ GEREKTİĞİNİ BELİRTİR.  YAZILIMI KURARSANIZ, BU LİSANSIN TÜM ŞARTLARINI VE KOŞULLARINI TAMAMEN KABUL ETMİŞ OLURSUNUZ. BU LİSANSIN ŞARTLARINI KABUL ETMİYORSANIZ, YAZILIMI KURMAYIN VEYA KULLANMAYIN. 

İade Hakkı (Yazılımı Amerika Birleşik Devletleri'ndeki Perakende Mağazalardan Paket Olarak Satın Alanlar İçin Geçerlidir).  Bu Lisansın şartlarını kabul etmiyorsanız ve yazılımı tamamen kurmamış ve kullanmamışsanız, yazılımı satın alma tarihinden itibaren otuz (30) gün içerisinde http://warrantyinfo.ea.com adresindeki iade talimatlarını takip ederek satın aldığınız yerden değiştirebilir veya para iadesi alabilirsiniz. 

1. Sınırlı Lisans Hakkı ve Kullanım Koşulları.  

A. Lisans Hakkı. Bu satın alma ile, EA size Yazılımı ticari olmayan amaçlarla, sadece bu Lisans ve eşlik eden dokümantasyon içinde belirlenen şekilde kullanım için kişisel, sınırlı, özel olmayan lisans verir, siz de lisans hakkına sahip olursunuz. Elde ettiğiniz haklarınız bu Anlaşmaya uymanız şartıyla geçerlidir.  Yazılım ile bağlantılı çevrimiçi hizmetleri kullanımınızı düzenlemek için ayrı bir Hizmet Şartları sözleşmesi mevcuttur.  Hizmet Şartları sözleşmesini http://terms.ea.com/tr adresinde bulabilirsiniz.  Ayrı bir Gizlilik ve Tanımlama Bilgisi Politikası, kullanıcı bilgilerinin toplanmasını, saklanmasını, kullanılmasını ve aktarılmasını düzenler.  Gizlilik ve Çerez  Politikasını http://privacy.ea.com/tr adresinde bulabilirsiniz

B. Çevrimiçi Özelliklere Ve/Veya Hizmetlere Erişim.  Çevrimiçi hizmetlere ve/veya özelliklere erişmek için EA'nın çevrimiçi Hizmet Şartlarının (http://terms.ea.com/tr) ve Gizlilik ve Çerez Politikasının (http://privacy.ea.com/tr) kabul edilmesi ve Yazılım içindeki seri numarası ile kaydedilmesi adımlarını içeren bir EA Hesabı gerekebilir. İndirilebilir içerik dahil olmak üzere çevrimiçi hizmetlere ve/veya özelliklere sadece lisanslanmış yazılım ile erişilebilir ve bu özelliklere yalnızca siz ve birinci dereceden aile bireyleriniz veya birlikte yaşadığınız kişiler erişebilir.

C. EA, bu Yazılımda kullanılabilen sanal puanlar, bozuk paralar ve kağıt paralar ("EA Sanal Para") yapmaktadır. EA veya EA'nın onaylı ortakları veya bağlı şirketlerinden EA Sanal Para satın alarak, kazanarak veya başka bir şekilde edinerek, EA'nın açıkça Yazılım içinde kullanılabilir kıldığı oyun içindeki içeriğe erişmek ve seçmek için kişisel, sınırlı, devredilebilir, geri alınabilir lisans elde edersiniz.  EA Sanal Paranın parasal bir değeri yoktur ve hiçbir şekilde herhangi bir para birimi veya mülk teşkil etmemektedir. EA Sanal Para satılamaz, ticareti yapılamaz, aktarılamaz veya nakde çevrilemez; sadece Yazılım içerisindeki oyun içi içerikler için kullanılabilir. EA Sanal Para Birimi EA tarafından yazılı olarak veya başka bir şekilde yasa gereğince açıkça izin verilmediyse iade edilemezdir.

D. EA Sanal Paranın kullanımına ilişkin kısıtlamalar Japonya'da ikamet eden lisans sahiplerinin lisansları için geçerlidir.  Satın alma tarihinden sonraki 180 gün içerisinde Yazılımda kullanmak üzere satın alınmış herhangi bir EA Sanal Parayı kullanmayı kabul edersiniz.

2. Veri Kullanımı İzni. EA, hakkınızdaki bilgilerin nasıl toplanıldığına, kullanıldığına ve paylaşıldığına önem verdiğinizi bilmektedir; bu bilgileri özenle ve dikkatli kullanıp paylaşacağımıza güven duymanızdan dolayı sizi takdir ediyoruz.  Müşterilerimiz hakkındaki bilgiler işimizin önemli bir parçasıdır ve EA kişisel olarak kimliğinizi tespit edebilecek bilgilerinizi asla başka birine satmaz.  Biz ve adımıza hareket eden aracılarımız kişisel olarak kimliğinizi tespit edebilecek bilgilerinizi sizin onayınız olmadan, yasaların veya EA'nın yasal haklarının zorunlu kılması dışında, kimseyle paylaşmaz. 

Bu oyunu oynadığınızda, EA ve iştirakleri bilgisayarınızdan veya cihazınızdan veri toplayabilir ve saklayabilir. EA ve iştirakleri tarafından toplanacak bilgiler bilgisayarınız (veya cihazınız) ile ilgili teknik ve ilişkili bilgileri, işletim sistemini (İnternet Protokol Adresi ve Cihaz Kimlikleri dahil), Yazılımı kullanımınız ile ilgili bilgileri (başarılı kurulum ve/veya kaldırma dahil ancak bununla sınırlı olmamak üzere), oyun oynama ve kullanım istatistiklerini, sistem müdahaleleri ve çevresel donanımları içerebilir.  Bu oyunu çevrimdışı oynadığınızda, çevrimiçi özelliklere ve/veya hizmetlere erişirseniz ve eriştiğinizde bu veriler EA ve iştiraklerine iletilecektir.  EA ve iştirakleri bu bilgileri ürünlerini ve hizmetlerini geliştirmek, size hizmet sağlamak ve sizinle iletişim kurmak (pazarlama amaçlı olanlar dahil), yazılım güncellemeleri, dinamik olarak sunulan içerikler ve yazılım desteği sağlamayı kolaylaştırmak ve hatalar için sorun giderme ya da size daha iyi bir deneyim sunmak amacıyla kullanabilir. BU ŞEKİLDE BİLGİ TOPLANMASINI VE KULLANILMASINI ONAYLAMIYORSANIZ YAZILIMI KURMAYIN VEYA KULLANMAYIN.

EA'ya sağlanan ve/veya EA tarafından bu Yazılımın kurulumu ve kullanımı ile bağlantılı olarak toplanan bu ve diğer tüm veriler, 209 Redwood Shores Parkway, Redwood City, CA 94065 adresinde bulunan EA tarafından EA’nın www.ea.com adresindeki Gizlilik ve Çerez Politikasına uygun olarak toplanır, kullanılır, kaydedilir ve iletilir.  Bu bölümdeki herhangi bir şeyin EA'nın Gizlilik ve Çerez Politikasına uymaması veya tutarsız olması halinde Gizlilik ve Çerez Politikası geçerli olacaktır.

3. Verilerin Halka Açılması İzni. Çevrimiçi oyun veya içerik yükleme ya da indirme gibi çevrimiçi hizmetlere katılırsanız, EA ve iştirakleri oyunun oynanmasına ilişkin istatistiki verileri (skorlar, sıralamalar ve başarılar dahil) toplayabilir, kullanabilir, saklayabilir, iletebilir ve halka açık şekilde görüntüleyebilir veya siz ve diğer oyuncular arasında oluşturulmuş ve paylaşılmış içerikleri tanımlayabilir.  Sizi kişisel olarak tanımlayan veriler www.ea.com adresinde bulabileceğiniz EA Gizlilik ve Çerez Politikasına uygun olarak toplanır, kullanılır, depolanır ve iletilir.  


4. Fesih. Bu lisans feshedilinceye kadar geçerlidir. Bu Lisansın şart ve koşullarından herhangi birine uymadığınız takdirde bu Lisans kapsamındaki tüm haklarınız hemen ve otomatik olarak EA'dan herhangi bir bildirim yapılmaksızın feshedilecektir. Feshi takiben Yazılımın tüm kullanımlarını durdurmanız, sahip olduğunuz veya kontrolünüzde bulunan tüm Yazılım kopyalarını yok etmeniz gerekir.  Fesih EA'nın yasalar veya adalet önünde sahip olduğu diğer hakları ya da yasal yolları sınırlandırmaz. Bu Lisansın 4– 14 Bölümleri bu Lisansın herhangi bir sebepten dolayı feshedilmesinin veya sona ermesinin ardından geçerliliğini koruyacaktır. 

5. Sınırlı Kayıt Ortamı Garantisi.   YAZILIMINIZLA BİRLİKTE GELEN KAYIT ORTAMININ SINIRLI GARANTİSİ REFERANS OLARAK BURAYA EKLENMİŞTİR. BU SINIRLI GARANTİ SİZE BELİRLİ YASAL HAKLAR VERİR.  AYRICA YÜRÜRLÜKTEKİ YEREL YASALAR KAPSAMINDA YARGI MERCİLERİNE GÖRE FARKLILIK GÖSTEREBİLECEK İLAVE HAKLARINIZ OLABİLİR.  


6. Sorumluluk Sınırlandırması; Garantilerin Feragati

Bu Bölüm 6'nın A kısmı sadece Avrupa Birliği ülkelerinde ikamet eden lisans sahiplerinin lisansları için geçerlidir.  Bu Bölüm 6'nın B kısmı sadece Avrupa Birliği ülkeleri dışında ikamet eden lisans sahiplerinin lisansları için geçerlidir.  


A. Avrupa Birliği Ülkelerinde İkamet Eden Lisans Sahiplerinin Lisansları

i. Bu Bölüm şu durumlarda hem sizi hem de EA'yı karşılıklı olarak tüm mali sorumluluklarının dışında tutar:

(1) bu Lisansın herhangi bir şekilde ihlal edilmesi;

(2) Yazılımın veya beraberinde verilen dokümantasyonun ya da Yazılım veya beraberinde verilen dokümantasyon ile ilgili herhangi bir ürün veya hizmetin sizin tarafınızdan kullandırılması veya tekrar satılması; ve

(3) Bu Lisans altında veya bağlantılı olarak meydana gelecek herhangi bir sunum, beyan veya haksız eylem ya da eksiklik (ihmal dahil).

ii. Bu Lisanstaki hiçbir şey sizin veya EA'nın şunlarla ilgili sorumluluklarını sınırlamaz veya hariç tutmaz:

(1) ihmalkarlıktan kaynaklanan ölüm veya yaralanma; veya

(2) sahtekarlık veya hileli yanlış beyan; veya

(3) ikamet ettiğiniz ülkenin yürürlükteki mal satış ve tüketiciyi koruma yasalarının ilgili maddelerinin uygulanmasıyla hükümlerin ihlali; veya

(4) kasıtlı varsayılan veya kasıtlı suistimal.

iii. Bu Bölümün önceki herhangi bir kısmına önyargısız olarak, sözleşme, haksız fiil (ihmal dahil) veya tazmin ya da yasal görevlerin ihlali veya yanlış yorumlama veya diğer durumlarda, ne siz ne de EA hiçbir durumda birbirlerine karşı yükümlü değildir:

(1) gelir kaybı;

(2) işletme karı veya sözleşme kaybı;

(3) işin kesintiye uğraması;

(4) para veya tasarrufların kullanımının kaybı;

(5) bilgi kaybı;

(6) fırsat, iyi niyet veya itibar kaybı;

(7) veri hasar veya bozulmasından kaynaklanan kayıp; veya

(8) herhangi bir dolaylı veya bağlantılı kayıp ya da haksız fiil (ihmal dahil), sözleşmenin ihlali veya başka bir şekilde meydana gelen her türlü hasar;

bu Bölüm 6iii'ün, Bölüm 6 içindeki hükümlere uyan maddi mülklerinizle ilgili hasar ve kayıplarla ilgili talepleri veya bu Bölüm 6iii ile yukarıda hariç tutulan kategorilerden herhangi biri tarafından hariç bırakılmayan doğrudan finansal kayıplarla ilgili diğer tüm talepleri önlememesi şartıyla.

iv. Bölüm 6ii ve 6iii'e uygun şekilde, EA'nın bu Lisans altında veya bu Lisansla bağlantılı olarak ya da herhangi bir karşılıklı anlaşma, anlaşma, haksız fiil (ihmal dahil) veya başka bir şekilde en büyük sorumluluğu alması her durumda Yazılım için fiili olarak tarafınızdan ödenen miktarla sınırlandırılmalıdır.


B. Diğer Tüm Lisanslar 

i. Sorumluluğun Sınırlandırılması. İLGİLİ YASA TARAFINDAN İZİN VERİLEN ÖLÇÜDE; EA, BAĞLI ORTAKLARI VEYA BAĞLI KURULUŞLARI HAKSIZ FİİLDEN (İHMAL DAHİL), SÖZLEŞMEDEN, KUSURSUZ SORUMLULUKTAN VE BENZERİ MEYDANA GELMESİ FARK ETMEKSİZİN BU LİSANS VEYA YAZILIM DIŞINDA YA DA BUNLARLA İLGİLİ OLARAK ORTAYA ÇIKAN SEBEPLERDEN KAYNAKLANAN HERHANGİ BİR KİŞİSEL YARALANMA, MADDİ HASAR, KAR KAYBI, DENK EŞYA DA YA HİZMET MASRAFI, VERİ KAYBI, İTİBAR KAYBI,  İŞİN DURMASI, BİLGİSAYAR ARIZASI YA DA HATASINDAN VEYA DİĞER TÜRLÜ HİÇBİR DOĞRUDAN YA DA DOLAYLI, ÖZEL, TESADÜFİ, NİHAİ VEYA CEZAİ HASARDAN HERHANGİ BİR ŞEKİLDE SORUMLU OLMAYACAKTIR TÜM HASARLARINIZ İÇİN (YÜRÜRLÜKTEKİ YASALARIN GEREKTİRDİKLERİ DIŞINDA) EA’NIN TOPLAM YÜKÜMLÜLÜĞÜ HİÇBİR DURUMDA TARAFINIZDAN YAZILIM İÇİN ÖDENEN MİKTARI AŞAMAZ.  BAZI YARGI MERCİLERİ ÖLÜM, KİŞİSEL YARALANMA, DOLANDIRICILIK AMAÇLI YANLIŞ TANITIM VEYA BELİRLİ KASITLI YA DA İHMAL HAREKETLERİ VEYA BELİRLİ YASALARIN İHLAL EDİLMESİ YA DA OLAYA BAĞLI VEYA DOLAYLI HASARLARIN SINIRLANDIRILMASI İLE İLGİLİ SORUMLULUKLARIN SINIRLANDIRILMASINA İZİN VERMEMEKTEDİR, BU YÜZDEN YUKARIDAKİ SINIRLAMALARIN BİR KISMI VEYA TAMAMI SİZİN İÇİN GEÇERLİ OLMAYABİLİR.  AVUSTRALYALI TÜKETİCİLER İÇİN GEÇERLİ OLAN TÜKETİCİ HAKLARI HAKKINDA EK BİLGİ ALMAK İÇİN http://help.ea.com/au/article/origin-au-returns-and-cancellations/ ADRESİNE GİDİN.

Garantilerin Feragati. KAYIT ORTAMININ SINIRLI GARANTİSİ DIŞINDA, MÜMKÜNSE VE YÜRÜRLÜKTEKİ YASALAR ALTINDA İZİN VERİLEN EN GENİŞ KAPSAMI İLE YAZILIM SİZE "OLDUĞU GİBİ", TÜM HATALARI İLE, HERHANGİ BİR GARANTİ, PERFORMANS GÜVENCESİ VEYA GARANTİSİ OLMAKSIZIN VE KULLANIMINA İLİŞKİN TÜM RİSKLER TAMAMEN SİZE AİT OLMAK ÜZERE SAĞLANMIŞTIR. TATMİN EDİCİ KALİTE VE PERFORMANS RİSKİNİN TAMAMI SİZE AİTTİR. EA VE EA’YA LİSANS VERENLER (TÜMÜ "EA" OLARAK ANILACAKTIR), KOŞUL, KESİNTİSİZ KULLANIM, TİCARET İÇİN UYGUNLUK, TATMİN EDİCİ KALİTE, BELİRLİ BİR AMAÇ İÇİN UYGUNLUK, ÜÇÜNCÜ TARAF HAKLARININ İHLAL EDİLMEMESİ VE SATIŞ, KULLANMA VEYA TİCARİ UYGULAMALARDAN KAYNAKLANAN (EĞER VARSA) GARANTİLERLE İLGİLİ ZIMNİ GARANTİLER DE DAHİL HİÇBİR ŞEKİLDE AÇIK, ZIMNİ VE YASAL GARANTİDE BULUNMAZ VE BUNLARIN HİÇBİRİNİ KABUL ETMEZ.  EA YAZILIMDAN MEMNUN KALACAĞINIZI; YAZILIMIN İHTİYAÇLARINIZI KARŞILAYACAĞINI; YAZILIM İŞLETİMİNİN KESİNTİSİZ VE HATASIZ OLACAĞINI; YAZILIMIN BAŞKA YAZILIMLARLA BİRLİKTE ÇALIŞABİLECEĞİNİ VEYA BAŞKA YAZILIMLARLA UYUMLU OLACAĞINI; YAZILIM İÇİNDEKİ HATALARIN DÜZELTİLECEĞİNİ; VEYA YAZILIMIN AYNI CİHAZ YA DA BİRDEN FAZLA CİHAZ İÇİN TEKRAR KURULUM AMACIYLA SAĞLANACAĞINI GARANTİ ETMEZ. EA VEYA HERHANGİ BİR YETKİLİ TEMSİLCİ TARAFINDAN YAPILACAK SÖZLÜ VEYA YAZILI HİÇBİR TAVSİYE GARANTİ OLUŞTURMAZ. BAZI YARGI MERCİLERİ TÜKETİCİLERİN YASAL HAKLARI ÜZERİNDEKİ ZIMNİ GARANTİLERİN İSTİSNALARINI YA DA SINIRLAMALARINI KABUL ETMEZ, BU YÜZDEN YUKARIDAKİ İSTİSNALARIN VE SINIRLAMALARIN BİR BÖLÜMÜ YA DA TAMAMI SİZİN İÇİN GEÇERLİ OLMAYABİLİR.  AVUSTRALYALI TÜKETİCİLER İÇİN GEÇERLİ OLAN TÜKETİCİ HAKLARI HAKKINDA EK BİLGİ ALMAK İÇİN http://help.ea.com/au/article/origin-au-returns-and-cancellations/ ADRESİNE GİDİN.

7. Sorumluğun Sınırlandırılması ve Garanti Feragati bu Lisansın Esas Şartlarıdır. Bu Lisans içinde sorumluluğu sınırlayan maddelerin bu Lisansın esas şartlarından olduğunu kabul edersiniz.  Yukarıda Sınırlı Garanti altında Kayıt Ortamı için belirtilen çözüm, temel amacı açısından başarısız olduğu takdirde yukarıda belirtilen sorumluluk sınırlaması geçerlidir. 

8. Bölünebilirlik ve Geçerlilik. Bu Lisansın herhangi bir maddesi yürürlükteki yasalara göre yasa dışı veya uygulanamaz ise, kalan bölüm orijinal hükme mümkün olan en yakın hali sağlayacak şekilde değiştirilecek ve bu Lisansın diğer tüm maddeleri aynı şekilde geçerli olmaya devam edecektir.  

9. ABD Hükümeti İçin Sınırlı Haklar. Eğer hükümet adına çalışan bir son kullanıcı iseniz bu madde sizin için geçerlidir.  Bu Lisans ile bağlantılı olarak sağlanan Yazılım, FAR bölüm 2.101'i DFARS bölüm 252.227-7014(a)(1) ve DFARS bölüm 252.227-7015 (veya benzeri ya da müteakip kurum mevzuatı) açıklandığı biçimde tamamıyla özel giderlerle geliştirilmiştir ve "ticari kalem", "ticari bilgisayar yazılımı" ve/veya "ticari bilgisayar yazılımı dokümantasyonu" olarak sağlanmıştır. DFARS bölüm 227.7202 ve FAR bölüm 12.212 ile uyumlu ve ABD federal kanunları kapsamına göre, FAR bölüm 52.227-19'da (veya bunların eşdeğer ya da sonradan yürürlüğe giren bakanlık düzenlemelerinde) belirtilen minimum kısıtlı haklar, bunlarla ilgili ABD Devleti tarafından veya ABD Devleti için yapılan her türlü kullanım, değişiklik, çoğaltma, piyasaya sürme, ifa, görüntüleme, açıklama veya dağıtım yalnızca bu Lisansa tabidir ve bu Lisans tarafından izin verilen kapsam haricinde yasaklanmıştır.

10. İhtiyati Tedbir. Bu Lisansın ihlal edilmesinin EA için onarılamaz zarara yol açacağını, bu gibi durumlarda parasal hasarların yeterli bir tazmin olmayacağını kabul edersiniz ve EA bu anlaşmanın hükümleri altında ya da yürürlükteki yasalara göre teminat, diğer güvence ya da hasar kanıtı olmaksızın alabileceği tazminata ek olarak adil tazminat talebinde bulunmaya hak kazanacaktır.

11. Geçerli Kanunlar. Avrupa Birliği üyesi bir ülkede ikamet ediyorsanız, (i) bu Lisans ve Yazılım kullanımınızla ilgili düzenlemeler ikamet ettiğiniz ülkenin yasalarına göre düzenlenir; ve (ii) bu Lisanstan dolayı veya bu Lisansla ilgili olarak ve/veya Uygulamayı kullanmanız sebebiyle ortaya çıkabilecek her tür talep veya eylem için yetkili yargı mercinin ikamet ettiğiniz ülkenin Mahkemeleri olduğunu ve bu mahkemelerin yargı kararlarına uyacağınızı açık şekilde kabul edersiniz.  

Kore Cumhuriyeti'nde ikamet ediyorsanız, (i) bu Lisans ve Uygulamayı kullanımınızla ilgili düzenlemeler yasal kuralların çelişmesi dışında Kore yasalarına göre düzenlenir; ve (ii) bu Lisanstan dolayı veya bu Lisansla ilgili olarak ve/veya Uygulamayı kullanmanız sebebiyle ortaya çıkabilecek her türlü talep veya eylem için yetkili yargı mercinin Kore Mahkemeleri olduğunu ve bu mahkemelerin yargı kararlarına uyacağınızı açık şekilde kabul edersiniz.  

Diğer tüm satın alanlar için: (i) bu Lisans ve/veya Uygulama kullanımınız yasaların çatışması kuralları haricinde Kaliforniya Eyaleti'nin yasalarına göre düzenlenir; ve (ii) aşağıdaki Bölüm 14'e göre uygulanabilir kapsam dahilinde bu Lisans ve/veya Uygulama kullanımı ile ilgili olarak meydana gelebilecek tüm iddia ve anlaşmazlıklarda San Mateo County Kaliforniya federal veya eyalet mahkemelerinin yetkili olduğunu ve bu mahkemelerin yargı kararlarına uyacağınızı açık şekilde kabul edersiniz.  Lütfen eylemlerinizin diğer yerel, bölgesel, ulusal ve uluslararası kanunlara tabi olabileceğini unutmayın.  Taraflar, Uluslararası Mal Satışı Sözleşmeleri ile ilgili BM Konvansiyonunun (Viyana, 1980) bu Lisans için ya da bu Lisanstan kaynaklanacak herhangi bir anlaşmazlık ya da işlem için uygulanmayacağı konusunda anlaşmıştır.

12. Tüm Anlaşma.  Bu Lisans siz ve EA arasında Yazılım ile ilgili tüm anlaşmayı oluşturur ve bu konu ile ilgili önceki veya eş zamanlı tüm anlamaların yerini alır. Bu Lisans üzerindeki hiçbir düzeltme veya değişiklik, EA tarafından yazılı olarak bildirilmedikçe ve imzalanmadıkça bağlayıcı olmayacaktır.  Burada belirtilen herhangi bir hakkın veya yetkinin taraflarca kullanılmaması ya da kullanılmasında gecikilmesi feragat anlamına gelmeyeceği gibi, burada söz konusu olan herhangi bir hakkın veya yetkinin tek başına veya kısmen kullanımı diğer haklar için engelleyici olmayacaktır.  Bu lisans ile yürürlükteki herhangi bir satın alma ya da diğer şartlar arasındaki ihtilafta, bu Lisansın hükümleri geçerli olacaktır.

13. Avrupa Birliği Ülkelerinde İkamet Edenler için Anlaşmazlıkların Çözümü.  Çoğu kullanıcının endişesi, http://help.ea.com adresinden Hesabınızla müşteri destek arayüzümüz üzerinde oturum açarak memnuniyetiniz doğrultusunda çabuk bir şekilde giderilebilir.  EA'nın sorununuzu sizi memnun edecek biçimde çözemediği (veya EA sizinle ilgili bir sorunu uzlaşma ile çözme girişiminde bulunduktan sonra sorunu çözemediği) nadir durumlarda, siz veya biz diğer tarafın önceden yazılı onayını alarak alternatif anlaşmazlık çözümü yollarına (uzlaşma veya tahkim gibi) başvurabiliriz.  

14. Bağlayıcı Tahkimle Anlaşmazlıkların Çözümü.
Bu Bölüm 14, Avrupa Birliği ülkelerinde ikamet edenler dışındaki tüm satın alanlar için geçerlidir.  Bu Bölümün amacı, aramızda anlaşmazlık çıktığında, bu anlaşmazlıkların çözümü için elverişli bir yöntem sunmaktır.  Aşağıdaki Bölüm 14.e'de ele alındığı gibi, anlaşmazlıklarımızı uzlaşmayla çözemiyorsak ve EA'nın uzlaşma için size en son teklif ettiği (eğer teklif etmişse) miktardan daha yüksek bir miktarı tahkimde kazanırsanız, EA, tahkimde karar verilen tazminatın üzerine, 5000$'a kadar bir miktarı, tahkim tazminatının %150'si olarak size ödeyecektir.
LÜTFEN BURAYI DİKKATLİCE OKUYUN. HAKLARINIZI ETKİLER. 
Çoğu endişeniz http://help.ea.com adresinden Hesabınızla EA müşteri destek arayüzü üzerinde oturum açarak memnuniyetiniz doğrultusunda çabuk bir şekilde giderilebilir.  EA'nın sorununuzu sizi memnun edecek biçimde çözemediği (veya EA sizinle ilgili bir sorunu uzlaşma ile çözme girişiminde bulunduktan sonra sorunu çözemediği) nadir durumlarda, aramızdaki her ve tüm anlaşmazlıkları çözmek için aşağıdaki prosedürün bağlayıcılığında olmayı kabul edersiniz.  Bu hükümler yasaların izin verdiği en geniş sınırlarda tüm tüketiciler için geçerlidir ancak Quebec, Rusya, İsviçre ve Avrupa Birliği Üyesi Ülkeler ile Kore Cumhuriyeti'nde ikamet edenler açıkça hariç tutulur.  Bu Lisans koşullarını kabul ederek, siz ve EA jüri tarafından yargılanma veya bir toplu davaya katılma hakkınızdan açıkça feragat edersiniz.  Bu sözleşme geniş kapsamda yorumlanacak şekilde hazırlanmıştır.  Hakeme götürülen bu anlaşmanın yorumlanması, kapsamı, uygulanışı veya oluşturulması ile ilgili herhangi bir anlaşmazlık dahil olmak üzere, hakeme götürülen bu anlaşmanın tüm veya bir kısmının uygulanamaz olduğu bir talep dahil, fakat bununla sınırlı olmamak üzere aramızdaki her ve tüm anlaşmazlıkları çözmek için yerel, eyalet veya federal mahkeme değil, hakem özel yetkiye sahiptir. Bu Bölüm aramızdaki her ve tüm anlaşmazlıkları (“Anlaşmazlıklar”), sınırlama olmaksızın aşağıdakiler dahil olmak üzere kapsar:
(a) sözleşme, haksız fiil, yönetmelik, sahtekarlık, yanlış tanıtma veya herhangi başka bir yasal kurama dayanan, aramızdaki ilişki açısından veya bununla ilgili bir açıdan doğan her türlü iddialar; 
(b) bu Anlaşmadan veya herhangi bir önceki anlaşmadan (reklamla ilgili iddialar dahil ancak bununla sınırlı olmaksızın) doğan iddialar; 
(c) sertifikalı üyesi olmadığınız bir topluluk davasına halihazırda konu olan iddialar; ve
(d) bu Anlaşmanın feshinden sonra doğabilecek iddialar. 
Bu Bölümün kapsamadığı anlaşmazlıklar sadece aşağıdaki gibidir:  
1) sizin veya EA’nın (veya EA’nın herhangi bir lisans vericisinin) herhangi bir fikri mülkiyet hakkının geçerliliği ile ilgili bir gereğin yerine getirilmesi veya korunmasına yönelik bir iddia; 
2) hırsızlık suçlamaları, gizlilik veya fikri mülkiyetin yetkisiz kullanımıyla ilgili ya da bunlardan doğan bir iddia;
3) Avustralya'da ikamet ediyorsanız: Avustralya Tüketici Yasası kapsamında sahip olduğunuz yasal tüketici haklarını uygulama talebi; ve
4) ayrıca, bu Anlaşmadaki hiçbir şey her iki tarafın da asliye mahkemesi davası açmasını engellemez.
"EA," "siz" ve "biz" referansları, ilgili bağlı kuruluşlarımızı, iştiraklerimizi, temsilcilerimizi, çalışanlarımızı, ilgili seleflerimizi, haleflerimizi ve atadıklarımızı ve ayrıca tüm yetkili veya yetkisiz kullanıcıları ya da bizimle bu veya daha önceki anlaşmalar kapsamındaki hizmetlerden veya Yazılımdan faydalanan kişileri kapsar.  Bu hakem anlaşması eyaletler arası bir ticaret işlemini belgeler ve böylece Federal Tahkim Yasası bu Bölümün yorumlanmasını ve uygulanmasını yönetir.  Bu hakem anlaşması işbu SKLA'nın feshinden sonra da devam eder.
A.Gayri Resmi Görüşmeler/Anlaşmazlık Bildirimi.  Siz ve EA, tahkime gitmeden önce en az otuz (30) gün boyunca Anlaşmazlıkların çözümü için öncelikle gayrı resmi görüşmeler yapacağınızı kabul edersiniz.  Bu tür gayrı resmi görüşmeler bir kişinin diğerinden yazılı bir bildirim alması üzerine başlar (“Anlaşmazlık Bildirimi”).  Anlaşmazlık Bildirimi: (a) şikayetçi tarafın tam adını ve iletişim bilgisini içermeli; (b) iddianın veya anlaşmazlığın mahiyetini ve kaynağını açıklamalı ve (c) gereksinimi karşılayacağı düşünülen özgün çözümü belirtmelidir ("Talep").  EA, kendi Anlaşmazlık Bildirimini fatura adresinize (bize bildirdiyseniz) veya bize bildirdiğiniz e-posta adresine gönderecektir.  Anlaşmazlık Bildiriminizi Electronic Arts Inc., 209 Redwood Shores Parkway, Redwood City CA 94065 adresine ve ATTENTION: Legal Department (DİKKAT: Yasal Departman) ibaresiyle gönderin.
B.   Bağlayıcı Tahkim.  Anlaşmazlık Bildiriminin alınmasından sonraki 30 gün içinde siz ve EA bir Anlaşmazlığı çözemezseniz, siz veya EA’dan herhangi bir taraf, Anlaşmazlığın nihai şekilde ve yalnızca zorunlu bağlayıcı tahkimle çözülmesini seçebilirsiniz.  Bir tarafın tahkim seçimi diğer taraf için nihai ve bağlayıcı olabilir.  BU HÜKÜMLE SİZİN VE EA'NIN MAHKEMEDE DAVA AÇMA VE JÜRİ TARAFINDAN YARGILANMA HAKKINIZDAN FERAGAT EDİYOR OLDUĞUNUZU ANLARSINIZ. Tahkim, her ikisi de www.adr.org AAA web sitesinde bulunan Ticari Tahkim Kuralları ve uygun olduğunda Tüketiciyle İlgili Anlaşmazlıklar ("AAA Tüketici Kuralları") için Tamamlayıcı Prosedürler kapsamında Amerikan Tahkim Birliği ("AAA") tarafından yönetilmelidir.  Tahkim ücretleriniz ve hakem bedeli payınız AAA Kuralları tarafından düzenlenir ve uygun olan durumlarda AAA Tüketici Kurallarıyla sınırlandırılır.  Hakem bu masrafların aşırı olduğuna karar verirse veya EA’nın yukarıdaki Anlaşmazlık Bildirimi adresine tahkimi başlatmak için gerekli ücretleri ödeyemeyeceğinize dair bir bildirim gönderirseniz, EA derhal tüm tahkim ücretlerini ve masrafları ödeyecektir.  Tahkim, telefon veya internet aracılığıyla, belgelerin sunulmasıyla şahsen yürütülebilir.  Hakem yazılı bir karar verecek ve iki taraftan herhangi birisinin isteği halinde bir sebep beyanında bulunacaktır.  Hakem, yürürlükteki kanunları izlemelidir ve hakem tazminata itiraz etmemiş olsa dahi, herhangi bir tazminata itiraz edilebilir.  Siz ve EA, tahkimi zorunlu kılmak, tahkim kararı bekleyen davada kalmak veya hakem tarafından belirlenen tazminatı onaylamak, değiştirmek, feshetmek ya da karar belirlemek için mahkemede dava açabilirsiniz.
C.   Kısıtlamalar. Siz ve EA talep edilenin maddi veya ihtiyati tedbir olmasına bakmaksızın bir tahkimin EA ve bireysel olarak siz arasındaki Anlaşmazlıkla sınırlı olması gerektiğini ve tahkimde kazanılan herhangi bir talebin bireysel sıfatınızla sadece sizin için geçerli olduğunu kabul edersiniz.  Yasanın izin verdiği tüm ölçüde, (1) hiçbir tahkim başka bir tahkimle birleştirilmez; (2) hiçbir Anlaşmazlık bir topluluk esasına göre tahkim edilemez veya toplu dava prosedürleri kullanılamaz ve (3) kamu veya sizden başka bir kişi adına söz konusu temsilcinin yetkisine sunulan bir Anlaşmazlık için hiçbir hak veya yetki yoktur. SİZ VE EA, HERHANGİ BİR TOPLU DAVADA VEYA BİR KİŞİNİN TOPLULUK ADINA AÇTIĞI DAVADA DAVACI OLARAK DEĞİL, SADECE BİREYSEL SIFATLARINIZLA BİRBİRİNİZE KARŞI İDDİALAR ORTAYA KOYMAYI KABUL EDERSİNİZ. Ayrıca, hem siz hem EA birlikte farklı bir şekilde anlaşmadıkça, hakem birden fazla kişinin iddiasını birleştiremez ve başka şekilde herhangi bir tür vekil veya toplu davaya başkanlık edemez.  Bu özel hüküm uygulanamaz bulunursa, bu anlaşmanın bütünlüğü anlamsız ve geçersiz olur.
D.         Yer.  Birleşik Devletler'de ikamet ediyorsanız, tahkim sizin için uygun olan herhangi makul bir yerde gerçekleşir.  Birleşik Devletlerin dışında ikamet edenler için tahkim, Amerika Birleşik Devletleri’nin Kaliforniya Eyaletinin San Mateo İlçesinde başlatılmalıdır ve siz ve EA, tahkimi zorunlu kılmak, tahkim kararı bekleyen davada kalmak veya hakemin belirlediği tazminatı onaylamak, değiştirmek, feshetmek ya da karar belirlemek için o mahkemenin yargı kararlarına uyacağınızı kabul edersiniz.
E.   Tazmin ve Avukat Ücretleri.  Hakem, EA’ya karşı herhangi bir iddianızda esasa ilişkin lehinize karar verirse ve EA’nın hakeme yaptığı nihai yazılı ibrazdan önceki son yazılı anlaşma teklifinden sizin için daha yüksek bir para değerindeki bir tazminat ödenmesi sonucuna varırsa, bu durumda EA: 
(a) Tahkim tazminatınızın üzerine 5000 $’a kadar, tahkim tazminatınızın %150’sini size ödeyecektir; ve 
(b) AAA'ya ödediğiniz tüm dava, yönetim ve hakem ücretlerini tazmin edecektir.  Her iki taraf da kendi avukat ücretlerinden ve ilgili harcamalardan (bilirkişi ücretleri ve masrafları dahil) sorumlu olacaktır; ancak yürürlükteki yasalar kapsamında varsa hakem avukat ücretlerini ve harcamaları karara bağlama yetkisine sahip olacaktır.  EA, aramızdaki her türlü tahkimle bağlantılı avukatlık ücretleri ve masraflarının tazminatını arayabileceği her türlü haktan feragat eder. 
F.   Hakem Yetkisinin Sınırlandırılması.  Hakem, sadece muafiyet isteyen tek tarafın lehine ve o tarafın bireysel iddiasıyla teminatlı muafiyet sağlamak için sadece gereken kapsama kadar tespit veya ihtiyati tedbir tazminatı verebilir.  
G.   Anlaşmadaki Değişiklikler.  EA, hakeme götürülen bu anlaşmadaki maddi değişiklikleri değiştirilen koşullar için açık anlaşması olmayan hesap sahiplerine karşı yürütmeyecektir. 

Versiyon 20160901
