

ELECTRONIC ARTS 
ACCORDO DI LICENZA CON L'UTENTE FINALE DEL SOFTWARE

SI SEGNALA CHE LA SEZIONE 14 CONTIENE UNA CLAUSOLA ARBITRALE VINCOLANTE E UNA RINUNCIA ALLA CLASS ACTION. ESSA INCIDERÀ SUI SUOI DIRITTI RIGUARDANTI IL MODO IN CUI RISOLVERE QUALSIASI CONTROVERSIA CON EA. SI PREGA DI LEGGERLA.

Il presente accordo di licenza con l'utente finale ("Licenza") è un accordo fra l'utente ed Electronic Arts Inc., le sue consociate e affiliate ("EA").  La presente Licenza disciplina l'uso del software, di tutta la relativa documentazione e di ogni aggiornamento o miglioramento che sostituisca o integri il software sotto qualunque aspetto e che non sia distribuito con una licenza separata (collettivamente, il "Software").  Il Software è concesso in licenza all'utente e non venduto.

INSTALLANDO O USANDO IL SOFTWARE, SI ACCONSENTE AI TERMINI DELLA PRESENTE LICENZA E SI ACCETTANO I VINCOLI CHE NE DERIVANO.  LA SEGUENTE SEZIONE 2 DESCRIVE I DATI CHE EA POTRÀ USARE PER FORNIRE SERVIZI E ASSISTENZA IN RELAZIONE AL SOFTWARE.  QUALORA NON SI INTENDESSE ACCETTARE TALE USO DEI DATI, SI PREGA DI NON INSTALLARE NÉ DI USARE IL SOFTWARE. LA SEZIONE 14, DI SEGUITO, DISPONE CHE TUTTE LE CONTROVERSIE SIANO SOGGETTE A UN ARBITRATO VINCOLANTE A CARATTERE INDIVIDUALE.  SE IL SOFTWARE SARÀ INSTALLATO, I TERMINI E LE CONDIZIONI DELLA PRESENTE LICENZA SARANNO CONSIDERATI INTEGRALMENTE ACCETTATI. QUALORA NON SI INTENDESSE ACCETTARE TUTTI I TERMINI DELLA PRESENTE LICENZA, SI PREGA DI NON INSTALLARE NÉ DI USARE IL SOFTWARE. 

Diritto di restituzione (applicabile a coloro che hanno acquistato un pacchetto Software presso un punto vendita fisico negli Stati Uniti).  Qualora non si intendesse accettare i termini della presente Licenza e non si abbia installato integralmente né usato il Software, è possibile ottenere un rimborso o una sostituzione del Software riportandolo dove acquistato entro trenta (30) giorni dalla data di acquisto. Seguire le istruzioni per la restituzione disponibili all'indirizzo http://warrantyinfo.ea.com/. 

1. Concessione limitata della licenza e termini d'uso.  

A. Concessione. Il presente acquisto comporta l'acquisizione da parte dell'utente e la concessione da parte di EA di una licenza personale, limitata e non esclusiva per installare e utilizzare il Software per uso non commerciale esclusivamente secondo quanto specificato nella presente Licenza e nella documentazione di accompagnamento. I diritti acquisiti sono subordinati all'osservanza del presente Accordo.  L'uso dei servizi online connessi con il Software è disciplinato dai Termini di servizio di un accordo separato.  Tale accordo può essere consultato all'indirizzo http://terms.ea.com/it.  Una Politica sulla privacy e sui cookie separata disciplina la raccolta, l'archiviazione, l'uso e il trasferimento dei dati dell'utente.  È possibile consultare la Politica sulla privacy e sui cookie all'indirizzo http://privacy.ea.com/it.

B. Accesso alle funzioni e/o ai servizi online.  Per accedere ai servizi e/o alle funzioni online potrebbero essere necessari un account EA, compresa l'accettazione dei Termini di servizio (http://terms.ea.com/it) e della Politica sulla privacy e sui cookie (http://privacy.ea.com/it), e la registrazione con il codice seriale allegato al Software. Soltanto il software concesso in licenza può essere usato per accedere ai servizi e/o alle funzioni online, compresi i contenuti scaricabili, e l'accesso a queste funzioni è limitato all'utente e alla sua famiglia o ai membri del suo nucleo familiare.

C. EA può realizzare punti virtuali, monete o valute (“Valuta virtuale EA”) disponibili per l'uso nell'ambito del Software. Tramite l'acquisto, il guadagno o la ricezione di Valuta virtuale EA da EA o da partner approvati EA o società affiliate, l'utente ottiene una licenza personale, limitata, non assegnabile e revocabile ad accedere e selezionare dal contenuto del gioco reso esplicitamente disponibile da EA all'interno del Software.  La Valuta virtuale EA non ha alcun valore monetario e non costituisce moneta o proprietà di alcun genere. È vietato vendere, scambiare, trasferire o scambiare in denaro la Valuta virtuale EA; può essere riscattata solo per il contenuto di gioco all'interno del Software. La Valuta virtuale EA non è rimborsabile, salvo laddove espressamente autorizzato da EA per iscritto o prescritto dalla legge.

D. Restrizioni sull'uso della Valuta virtuale EA applicabili ai titolari di licenza residenti in Giappone.  L'utente accetta di utilizzare qualsiasi Valuta virtuale EA destinata a essere utilizzata nell'ambito del Software entro 180 giorni dalla data di acquisto della stessa.

2. Consenso all'uso dei dati. EA è consapevole che le modalità di raccolta, utilizzo e condivisione delle informazioni personali sono importanti per gli utenti e apprezza che questi le accordino la loro fiducia affinché tali operazioni siano effettuate con attenzione e sensibilità.  Le informazioni sui nostri clienti costituiscono un aspetto essenziale della nostra attività, ed EA si impegna a non cedere mai ad altri le informazioni che rendano personalmente identificabili gli utenti.  Noi e i nostri agenti non condividiamo informazioni che rendano personalmente identificabili gli utenti senza il loro consenso, tranne nelle rare occasioni in cui ciò sia necessario per legge o per garantire il rispetto dei nostri diritti legali. 

Quando l'utente gioca, EA e le sue affiliate potrebbero acquisire e archiviare informazioni dal suo computer o dispositivo. I dati che EA e le sue affiliate raccolgono includono informazioni tecniche e correlate riguardanti il computer (o il dispositivo) dell'utente e il sistema operativo (compreso l'indirizzo Internet Protocol e l'ID o gli ID del dispositivo), così come informazioni sull'utilizzo del Software (compresa l'avvenuta installazione e/o rimozione), le statistiche di gioco e di utilizzo, le interazioni del sistema e le periferiche hardware.  Se si gioca offline, tali dati saranno trasmessi a EA e alle sue affiliate se e quando si effettuerà l'accesso alle funzioni e/o ai servizi online.  EA e le sue affiliate si riservano la facoltà di utilizzare queste informazioni per migliorare i propri prodotti e servizi, fornire servizi a, e comunicare con, l'utente (anche per scopi promozionali), facilitare la fornitura di aggiornamenti software, contenuti generati dinamicamente e supporto al software e risolvere problemi o comunque migliorare l'esperienza dell'utente. QUALORA NON SI INTENDESSE ACCETTARE TALE RACCOLTA E USO DEI DATI, SI PREGA DI NON INSTALLARE NÉ DI USARE IL SOFTWARE.

Questi e tutti gli altri dati forniti a EA e/o raccolti da EA in relazione all'installazione e all'uso del presente Software sono raccolti, usati, archiviati e trasmessi da EA, 209 Redwood Shores Parkway, Redwood City, CA 94065, in accordo con la Politica sulla privacy e sui cookie di EA, reperibile all'indirizzo www.ea.com/it.  In caso di contrasto o incoerenza tra la presente sezione e i termini della Politica sulla privacy e sui cookie di EA, prevalgono questi ultimi.

3. Consenso alla pubblicazione dei dati. In caso di fruizione dei servizi online, come il gioco online o il download e il caricamento di contenuto, EA e le sue affiliate potrebbero altresì raccogliere, usare, memorizzare, trasmettere e pubblicare dati statistici relativi al gioco (compresi punteggi, posizioni in classifica e risultati ottenuti) o identificare il materiale creato e condiviso dall'utente con altri giocatori.  I dati che rendono l'utente personalmente identificabile saranno raccolti, usati, archiviati e trasmessi in conformità con la Politica sulla privacy e sui cookie di EA, consultabile all'indirizzo www.ea.com/it.  


4. Risoluzione. La presente Licenza resterà in vigore fino alla relativa risoluzione. I diritti in essa concessi saranno revocati in modo immediato e automatico senza alcun preavviso da parte di EA qualora l'utente mancasse di rispettare qualsivoglia termine o condizione della presente Licenza. All'atto della risoluzione l'utente dovrà interrompere tempestivamente ogni uso del Software e distruggere tutte le relative copie in suo possesso o sotto il suo controllo.  La risoluzione non limiterà gli altri diritti o risarcimenti a disposizione di EA previsti dalla legge o dai principi di equità. Le sezioni da 4 a 14 della presente Licenza manterranno la propria validità anche in seguito alla risoluzione o alla scadenza, per una qualsiasi ragione, della Licenza medesima. 

5. Garanzia limitata sui supporti di registrazione.   LA GARANZIA LIMITATA SUI SUPPORTI DI REGISTRAZIONE CHE ACCOMPAGNA IL SOFTWARE È INCLUSA NEL PRESENTE ACCORDO A FINI DI RIFERIMENTO. TALE GARANZIA LIMITATA CONFERISCE ALL'UTENTE DIRITTI LEGALI SPECIFICI.  A SECONDA DELLA GIURISDIZIONE, È POSSIBILE CHE LE LEGGI LOCALI VIGENTI RICONOSCANO ALL'UTENTE ALTRI DIRITTI AGGIUNTIVI.  


6. Limitazione di responsabilità; Esclusione di garanzie

La parte A della presente sezione 6 si applica esclusivamente ai titolari di licenza che risiedono nell'Unione Europea.  La parte B della presente sezione 6 si applica ai titolari di licenza che risiedono fuori dall'Unione Europea.  


A. Titolari di licenza residenti nell'Unione Europea

i. La presente sezione definisce l'intera responsabilità finanziaria reciproca dell'utente e di EA per quanto concerne:

(1) qualsiasi violazione della presente Licenza comunque si presenti;

(2) qualsiasi utilizzo o rivendita da parte dell'utente del Software o della documentazione di supporto, o di qualsiasi prodotto o servizio che incorporano il Software o la documentazione di supporto; e

(3) qualsiasi rappresentazione, dichiarazione, atto illecito od omissione (negligenza inclusa) derivante dalla, o connesso alla, presente Licenza.

ii. Nessuna disposizione nella presente Licenza potrà limitare o escludere la responsabilità dell'utente o di EA per:

(1) morte o danni a persone causati da negligenza; o

(2) frode o dichiarazione fraudolenta; o

(3) violazione dei termini impliciti nelle disposizioni pertinenti delle leggi vigenti in materia di tutela del consumatore e di vendita di beni nel Paese di residenza dell'utente; o

(4) mancanza intenzionale o comportamento doloso.

iii. Ferme restando le precedenti disposizioni della presente sezione, né l'utente né EA potranno in alcun caso essere considerati reciprocamente responsabili per violazione del contratto, atto illecito (inclusa la negligenza) o restituzione, o per violazione degli obblighi di legge, falsa rappresentazione o altro, per:

(1) mancato reddito;

(2) mancati profitti o contratti;

(3) interruzione dell'attività;

(4) mancato uso di denaro o risparmi attesi;

(5) perdita di informazioni;

(6) perdita di opportunità, del valore dell'avviamento o reputazione;

(7) perdita, danni o alterazioni di dati; o

(8) ogni danno o perdita indiretto o conseguente di qualunque tipo e origine, siano essi causati da atto illecito (inclusa la negligenza), violazione di contratto o altro;

fermo restando che la presente sezione 6iii non impedisce reclami per perdite o danni a proprietà privata che rientrino nei termini della sezione 6 o qualsiasi altro reclamo per danni economici diretti non esclusi da una delle categorie sopra definite nella sezione 6iii medesima.

iv. Fatte salve le sezioni 6ii e 6iii, la responsabilità massima complessiva di EA ai sensi o in relazione alla presente Licenza, o a qualsiasi altro contratto collaterale, per violazione di contratto, atto illecito (inclusa la negligenza) o altro, non può in alcun caso eccedere la somma effettivamente corrisposta dall'utente per il Software.


B. Altri titolari di licenza 

i. Limitazione di responsabilità. NELLA MASSIMA MISURA CONSENTITA DALLE VIGENTI LEGGI, EA E LE SUE CONSOCIATE O AFFILIATE NON SARANNO IN ALCUN CASO RESPONSABILI NEI CONFRONTI DELL'UTENTE PER EVENTUALI DANNI A PERSONE O COSE, PERDITE DI PROFITTI, COSTI PER BENI O SERVIZI SOSTITUTIVI, PERDITE DI DATI, PERDITE DEL VALORE DI AVVIAMENTO, INTERRUZIONI DEL LAVORO, GUASTI O MALFUNZIONAMENTI DEL COMPUTER, NONCHÉ PER OGNI ALTRO TIPO DI DANNI DIRETTI O INDIRETTI, SPECIALI, INCIDENTALI, CONSEGUENTI O PUNITIVI CONTESTATI NELL'AMBITO DI QUALUNQUE AZIONE LEGALE DERIVANTE DA, O COLLEGATA ALLA, PRESENTE LICENZA O AL SOFTWARE, A PRESCINDERE CHE LA STESSA SIA INTENTATA PER ILLECITO CIVILE (NEGLIGENZA COMPRESA), CAUSE CONTRATTUALI, RESPONSABILITÀ OGGETTIVA O ALTRE MOTIVAZIONI, E INDIPENDENTEMENTE DAL FATTO CHE EA FOSSE STATA O MENO INFORMATA DELLA POSSIBILITÀ DI TALI DANNI.  IN NESSUN CASO LA RESPONSABILITÀ CUMULATIVA DI EA NEI CONFRONTI DELL'UTENTE PER TUTTI I DANNI (AD ECCEZIONE DI QUANTO RICHIESTO DALLE LEGGI VIGENTI) POTRÀ ECCEDERE LA SOMMA EFFETTIVAMENTE VERSATA DALL'UTENTE PER IL SOFTWARE.  ALCUNE GIURISDIZIONI NON AMMETTONO LIMITAZIONI DELLA RESPONSABILITÀ PER DECESSO, DANNI A PERSONE, DICHIARAZIONI ERRONEE DI CARATTERE FRAUDOLENTO, O PER DETERMINATI ATTI INTENZIONALI O FRUTTO DI NEGLIGENZA E LE VIOLAZIONI DI STATUTI SPECIFICI, NÉ LIMITAZIONI DEI DANNI INCIDENTALI O CONSEGUENTI, PER CUI LE PRECEDENTI LIMITAZIONI DELLA RESPONSABILITÀ POTREBBERO NON RISULTARE APPLICABILI PER ALCUNI UTENTI.  PER ULTERIORI INFORMAZIONI CIRCA I DIRITTI DEI CONSUMATORI DISPONIBILI PER I CONSUMATORI AUSTRALIANI, VISITARE LA PAGINA http://help.ea.com/au/article/origin-au-returns-and-cancellations/.

Esclusione di garanzie. FATTA SALVA LA GARANZIA LIMITATA SUI SUPPORTI DI REGISTRAZIONE, OVE APPLICABILE, E NELLA MISURA MASSIMA CONSENTITA DALLE LEGGI VIGENTI, IL SOFTWARE VIENE FORNITO "COSÌ COM’È", COMPRESO OGNI EVENTUALE DIFETTO, SENZA GARANZIE DI ALCUN TIPO E SENZA ALCUN GENERE DI ASSICURAZIONE O GARANZIA SULLE RELATIVE PRESTAZIONI, E IL SUO UTILIZZO È DA INTENDERSI A ESCLUSIVO RISCHIO DELL'UTENTE. L'INTERO RISCHIO RELATIVO ALL'ADEGUATEZZA DELLA QUALITÀ E DELLE PRESTAZIONI È A CARICO DELL'UTENTE. EA E I SUOI CONCESSORI DI LICENZA (COLLETTIVAMENTE INDICATI CON "EA") NON FORNISCONO E, CON IL PRESENTE ACCORDO, DISCONOSCONO OGNI ALTRA GARANZIA ESPLICITA, IMPLICITA O DI LEGGE, COMPRESE LE GARANZIE IMPLICITE RELATIVE ALLE CONDIZIONI, ALL'UTILIZZO ININTERROTTO, ALLA COMMERCIABILITÀ, QUALITÀ ACCETTABILE O IDONEITÀ PER UN DATO SCOPO, ALL'ASSENZA DI VIOLAZIONI DEI DIRITTI DI TERZI, NONCHÉ OGNI EVENTUALE GARANZIA DERIVANTE DA USI, PRASSI O CONSUETUDINI COMMERCIALI.  EA NON GARANTISCE L'ASSENZA DI INTERFERENZE NEL GODIMENTO DEL SOFTWARE, CHE QUESTO SODDISFERÀ LE ESIGENZE DELL'UTENTE, CHE IL SUO FUNZIONAMENTO SARÀ ININTERROTTO O ESENTE DA ERRORI, CHE FUNZIONERÀ IN COMBINAZIONE O SARÀ COMPATIBILE CON QUALSIASI ALTRO SOFTWARE E CHE EVENTUALI ERRORI PRESENTI NEL SOFTWARE SARANNO CORRETTI. NESSUNA DICHIARAZIONE VERBALE O SCRITTA RILASCIATA DA EA O DA QUALUNQUE SUO RAPPRESENTANTE AUTORIZZATO POTRÀ COSTITUIRE UNA GARANZIA. ALCUNE GIURISDIZIONI NON CONSENTONO L'ESCLUSIONE O LA LIMITAZIONE DELLE GARANZIE IMPLICITE NÉ LA LIMITAZIONE DEI DIRITTI LEGALI DEL CONSUMATORE IN MATERIA, PER CUI LE PRECEDENTI ESCLUSIONI POTREBBERO NON RISULTARE APPLICABILI PER ALCUNI UTENTI.  PER ULTERIORI INFORMAZIONI CIRCA I DIRITTI DEI CONSUMATORI DISPONIBILI PER I CONSUMATORI AUSTRALIANI, VISITARE LA PAGINA http://help.ea.com/au/article/origin-au-returns-and-cancellations/.

7. Le clausole sulla limitazione di responsabilità e l'esclusione di garanzie costituiscono elementi sostanziali della presente Licenza. L'utente dà atto che le clausole di limitazione della responsabilità della presente Licenza costituiscono elementi sostanziali della medesima.  Le precedenti limitazioni di responsabilità resteranno valide anche qualora i mezzi di riparazione previsti nella garanzia limitata sui supporti di registrazione mancassero il loro scopo essenziale. 

8. Clausola salvatoria. Se una qualsiasi disposizione della presente Licenza risultasse illegale o inapplicabile in base alle leggi vigenti, la parte rimanente della disposizione verrà modificata in modo che il suo effetto si avvicini il più possibile a quello della formulazione originaria e tutte le altre disposizioni della presente Licenza rimarranno pienamente valide e in vigore.  

9. Diritti limitati per il governo degli Stati Uniti. La presente disposizione riguarda gli utenti finali governativi.  Il Software fornito in relazione alla presente Licenza è stato sviluppato interamente con capitale privato, secondo le definizioni nella sezione 2.101 del FAR e nelle sezioni 252.227-7014(a)(1) e 252.227-7015 del DFARS (o in qualunque regolamento equivalente o successivo dell'agenzia), ed è fornito come "oggetti commerciali", "software commerciale per computer" e/o "documentazione di software commerciale per computer". Conformemente alla sezione 227.7202 del DFARS, alla sezione 12.212 del FAR e per quanto richiesto dalle leggi federali degli Stati Uniti, i diritti minimi limitati specificati nella sezione 52.227-19 del FAR (o in qualsiasi regolamento equivalente o successivo dell'agenzia) e qualunque uso, modifica, riproduzione, pubblicazione, rappresentazione, visualizzazione, divulgazione o distribuzione, da o per conto del governo degli Stati Uniti, sarà disciplinato esclusivamente dai termini della presente Licenza e sarà proibito, fatto salvo quanto esplicitamente concesso dalla Licenza stessa.

10. Provvedimento ingiuntivo. L'utente conviene che una violazione della presente Licenza procurerà danni irreparabili a EA, a fronte dei quali un risarcimento pecuniario non costituirà una compensazione adeguata, e che EA avrà diritto a un'equa riparazione, oltre a qualsiasi risarcimento eventualmente disposto dalle presenti norme o dalla legge, senza alcun vincolo, garanzia o prova dei danni.

11. Legge applicabile. Per chi risiede nell'Unione Europea, (i) la presente Licenza e l'utilizzo del Software sono regolati dalle leggi del proprio Paese di residenza; e (ii) l'utente accetta esplicitamente che la competenza esclusiva su qualsiasi rivendicazione o azione derivante da o relativa alla presente Licenza e/o al proprio uso dell'Applicazione spetti ai tribunali del proprio Paese di residenza e acconsente espressamente all'esercizio della giurisdizione personale di tali tribunali.  

Per i residenti nella Repubblica di Corea: (i) la presente Licenza e l'utilizzo dell'Applicazione saranno disciplinati dalle leggi coreane, a esclusione delle norme relative ai conflitti fra ordinamenti legali; e (ii) l'utente accetta esplicitamente che i tribunali coreani abbiano competenza esclusiva su qualsiasi rivendicazione o azione derivante da o relativa alla presente Licenza e/o al proprio uso dell'Applicazione e acconsente espressamente all'esercizio della giurisdizione personale da parte di tali tribunali.  

Per gli altri acquirenti: (i) la presente Licenza e l'utilizzo dell'Applicazione saranno disciplinati dalle leggi dello stato della California, a esclusione delle norme relative ai conflitti fra ordinamenti legali; e (ii) l'utente accetta esplicitamente che i tribunali federali o statali della contea di San Mateo, California, abbiano competenza esclusiva su qualsiasi rivendicazione o azione non soggetta ad arbitrato ai sensi della successiva sezione 14, derivante da o relativa alla presente Licenza e/o all'uso dell'Applicazione, e si acconsente espressamente all'esercizio della giurisdizione personale di tali tribunali.  Si noti che la condotta dell'utente potrebbe essere soggetta anche ad altre leggi locali, statali, nazionali e internazionali.  Le parti convengono che la convenzione delle Nazioni Unite sui contratti per la vendita internazionale di beni (Vienna, 1980) non si applica alla presente Licenza né ad eventuali controversie o altre transazioni da essa derivate.

12. Intero accordo.  La presente Licenza costituisce l'intero accordo fra l'utente ed EA per quanto concerne il Software e sostituisce tutte le intese precedenti o contemporanee sullo stesso argomento. Nessuna modifica o variazione della presente Licenza sarà vincolante, a meno che non sia scritta e firmata da EA.  Il mancato o ritardato esercizio, a opera dell'una o dell'altra parte, di uno dei diritti o delle facoltà citati nella presente Licenza non costituirà una rinuncia a tali diritti o facoltà, né l'eventuale esercizio singolo o parziale di qualunque diritto o facoltà precluderà l'ulteriore esercizio di qualsiasi altro diritto qui previsto.  Nell'eventualità di conflitti tra la presente Licenza e qualsivoglia termine d'acquisto o di altro tipo applicabile, prevarranno i termini della presente Licenza.

13. Risoluzione delle controversie per i residenti dell'Unione Europea.  La maggior parte dei problemi degli utenti può essere risolta rapidamente ed esaustivamente effettuando l'accesso al nostro servizio clienti tramite il proprio account all'indirizzo http://help.ea.com/it.  Nell'improbabile ipotesi che EA non possa risolvere un problema in modo soddisfacente per l'utente (o se EA non può risolvere un problema che ha con l'utente dopo aver esperito modalità informali), l'utente o EA potranno ricorrere a risoluzioni delle controversie alternative (come conciliazione o arbitrato) previo consenso scritto della controparte.  

14. Risoluzione delle controversie tramite arbitrato vincolante.
La presente sezione 14 si applica a tutti gli acquirenti eccetto coloro che risiedono nell'Unione Europea.  La presente Sezione intende fornire un metodo semplificato per la risoluzione di eventuali controversie tra le parti.  Come discusso di seguito nella sezione 14.e, qualora non fosse possibile risolvere le controversie per vie informali e all'utente venga riconosciuto tramite arbitrato un risarcimento superiore a quello proposto da EA nell'ultima offerta di negoziazione (se avvenuta), EA pagherà all'utente il 150% del risarcimento stabilito dall'arbitro, fino a $5000 oltre il risarcimento stesso.
LEGGERE ATTENTAMENTE. PARTE CONCERNENTE I DIRITTI DELL'UTENTE. 
La maggior parte dei problemi degli utenti possono essere risolti rapidamente ed esaustivamente effettuando l'accesso al servizio clienti di EA tramite il proprio account all'indirizzo http://help.ea.com/it.  Nell'improbabile ipotesi che EA non possa risolvere un problema in modo soddisfacente per l'utente (o se EA non può risolvere un problema che ha con l'utente dopo aver tentato attraverso modalità informali), l'utente e EA concordano di essere vincolati alla seguente procedura per risolvere qualsiasi loro controversia.  La presente disposizione si applica a tutti i consumatori nella più ampia accezione consentita dalla legge, ma esclude esplicitamente i residenti in Quebec, Russia, Svizzera, negli Stati membri dell'Unione Europea e nella Repubblica di Corea.  L'accettazione dei termini della presente licenza da parte dell'utente e di EA costituisce un'esplicita rinuncia al diritto di ricorrere a un processo tramite giuria o di partecipare a una class action.  Il presente accordo deve essere interpretato nei termini più ampi possibili.  L'arbitro, e non qualsiasi autorità giudiziaria locale, statale o federale, detiene l'autorità esclusiva per la risoluzione di tutte le controversie tra le parti, incluse le controversie relative all'interpretazione, allo scopo, all'applicazione o alla formazione di questo accordo di arbitrato, inclusa, senza limitarsi a, qualsiasi rivendicazione secondo la quale qualsiasi parte di questo accordo di arbitrato sia inapplicabile.  Questa sezione comprende tutte le controversie tra le parti (“Controversie”), incluse senza limitazioni:
(a) rivendicazioni riguardanti o relative a ogni aspetto della relazione tra le parti, siano esse basate su contratto, torto, legge, frode, false o errate rappresentazioni o qualunque altra dottrina legale; 
(b) rivendicazioni sorte precedentemente al presente Accordo o a ogni altro accordo pregresso (incluse le, ma senza limitarsi a, dispute relative alla pubblicità); 
(c) rivendicazioni oggetto di cause di class action in cui l'utente non appartiene a una classe certificata; nonché
(d) rivendicazioni successive alla risoluzione del presente Accordo. 
Le uniche controversie non contemplate dalla presente sezione sono le seguenti:  
1) una rivendicazione atta a garantire la protezione e il rispetto, o concernente la validità di, qualsivoglia diritto di proprietà intellettuale facente capo all'utente, a EA o a un concessore di licenze di EA; 
2) una rivendicazione relativa a, o originata da, accuse di furto, pirateria o utilizzo non autorizzato della proprietà intellettuale;
3) per chi risiede in Australia: rivendicazioni volte ad applicare qualsiasi diritto legale del consumatore al quale l'utente ha diritto ai sensi della Australian Consumer Law; e
4) inoltre, nessuna disposizione del presente Accordo potrà impedire a una delle parti di intentare una causa civile minore semplificata.
I riferimenti a "EA", "l'utente" e "le parti" includono le rispettive consociate e affiliate, i relativi agenti, dipendenti, predecessori interessati, successori e aventi diritto, nonché tutti gli utenti, autorizzati o non autorizzati, o i beneficiari di servizi e Software ai sensi del presente o di precedenti accordi tra le parti.  Il presente accordo di arbitrato concerne una transazione commerciale interstatale, perciò l'interpretazione e l'applicazione della presente Sezione è regolata dal Federal Arbitration Act.  Questa accordo di arbitrato sopravvivrà alla risoluzione del presente EULA.
A.   Negoziazioni informali/Notifica di Controversia.  L'utente ed EA concordano di tentare di risolvere qualsivoglia controversia per vie informali per almeno 30 giorni prima di dare inizio all'arbitrato.  Tali negoziazioni informali avranno inizio dopo il ricevimento di una notifica scritta inviata da una parte all'altra (“Notifica di Controversia”).  La Notifica di Controversia deve: (a) includere il nome completo e i recapiti della parte che si dichiara lesa; (b) descrivere la natura e i fondamenti della rivendicazione o della disputa; e (c) precisare gli specifici mezzi di riparazione richiesti ("Richiesta").  EA invierà la propria Notifica di Controversia all'indirizzo di fatturazione dell'utente (se è stato fornito) o all'indirizzo e-mail indicato dallo stesso.  L'utente dovrà inviare la propria Notifica di Controversia a: Electronic Arts Inc., 209 Redwood Shores Parkway, Redwood City CA 94065, ATTENTION: Legal Department.
B.   Arbitrato vincolante.  Se l'utente ed EA non sono in grado di risolvere una Controversia tramite negoziazioni informali entro 30 giorni dalla ricezione della Notifica di Controversia, hanno la facoltà di decidere di risolvere la Controversia in modo esclusivo e definitivo tramite arbitrato vincolante.  Il ricorso all'arbitrato di una parte è definitivo e vincolante per l'altra.  L'UTENTE COMPRENDE CHE CON QUESTA DISPOSIZIONE, SIA L'UTENTE STESSO CHE EA RINUNCIANO AL DIRITTO DI CHIAMARE IN GIUDIZIO LA PARTE AVVERSA E DI INTENTARE UN PROCESSO TRAMITE GIURIA.  L'arbitrato sarà condotto secondo le Commercial Arbitration Rules (le Regole d'arbitrato commerciale) dell'American Arbitration Association ("AAA") e, ove applicabile, secondo le Supplementary Procedures for Consumer Related Disputes, (“AAA Consumer Rules”), le Procedure supplementari per le controversie riguardanti il consumatore dell'AAA, entrambe disponibili sul sito web dell'AAA all'indirizzo www.adr.org.  Le spese d'arbitrato e la quota di compensazione dell'arbitro spettanti all'utente sono disciplinate dalle regole dell'AAA e, dove consono, limitate dalle AAA Consumer Rules.  Se l'arbitro ritiene che tali costi siano eccessivi o se l'utente invia a EA, all'indirizzo della Notifica di Controversia, una comunicazione in cui dichiara di non essere in grado di pagare le spese necessarie all'avvio di un arbitrato, EA pagherà immediatamente tutte le spese connesse all'arbitrato.  L'arbitrato potrà essere condotto di persona, tramite l'invio di documenti, per telefono oppure online.  L'arbitro esprimerà la sua decisione per iscritto e fornirà una dichiarazione contenente le motivazioni del verdetto, se richiesta da una delle parti.  L'arbitro dovrà attenersi alle leggi vigenti e, in caso contrario, ogni verdetto potrà essere impugnato.  L'utente e EA possono intentare azioni per esigere l'arbitrato, sospendere i procedimenti in corso o confermare, modificare, invalidare o sottoporre a giudizio il verdetto stabilito dall'arbitro.
C.   Restrizioni.  L’utente ed EA concordano che qualsiasi arbitrato dovrà essere limitato alle controversie tra EA e il singolo utente, sia che si tratti di un risarcimento monetario, sia che si tratti di un provvedimento ingiuntivo, e qualsiasi risarcimento stabilito dall'arbitrato sarà applicabile solo all'utente nei limiti della propria capacità individuale..  Nella più ampia accezione consentita dalla legge: (a) nessun arbitrato deve essere unito a un altro; (b) non è consentito l'arbitrato di qualsivoglia disputa nella forma della class action e non è consentito utilizzare procedure tipiche delle class action; e (c) non è consentito investire volontariamente la disputa di valore rappresentativo per conto del pubblico o di altri soggetti. L'UTENTE ED EA CONCORDANO CHE ENTRAMBI POSSONO ESERCITARE RIVENDICAZIONI NEI CONFRONTI DELL'ALTRO SOLO NEI LIMITI DELLA PROPRIA CAPACITÀ INDIVIDUALE E NON COME PARTI CIVILI O MEMBRI DI UNA CLASSE IN UNA CLASS ACTION O IN UN PROCEDIMENTO A CARATTERE RAPPRESENTATIVO. Inoltre, salvo che entrambe le parti concordino diversamente, l'arbitro non potrà accorpare le rivendicazioni di più individui e non potrà presiedere procedimenti a carattere rappresentativo o di classe di qualunque genere.  Se questa specifica disposizione risulterà inapplicabile, l'intero accordo relativo all'arbitrato dovrà considerarsi nullo e non valido.
D.         Luogo.  Se l'utente è residente negli Stati Uniti, l'arbitrato si terrà in un luogo ragionevolmente raggiungibile dall'utente.  Per chi non risiede negli Stati Uniti, l'arbitrato dovrà essere avviato nella Contea di San Mateo, Stato della California, Stati Uniti d'America; l'utente ed EA acconsentono di sottoporsi all'esercizio della giurisdizione personale di tale tribunale ai fini dell'esecuzione dell'arbitrato, della sospensione di procedimenti in corso o della conferma, modifica, annullamento o sottoposizione a giudizio del risarcimento stabilito dall'arbitro.
E.   Risarcimento e spese processuali.  Se la sentenza dell'arbitro è favorevole alle rivendicazioni dell'utente nei confronti di EA e stabilisce un risarcimento superiore, in valore pecuniario, a quello proposto da EA nell'ultima offerta di negoziazione scritta prima dell'invio delle richieste scritte finali all'arbitro, EA dovrà: 
(a) pagare all'utente il 150% del risarcimento stabilito dall'arbitro, fino a $5.000 oltre il risarcimento stesso; nonché 
(b) rimborsare per intero le tasse di registrazione e le spese amministrative e di arbitrato sostenute dall'utente nei confronti dell'AAA.  Ciascuna parte sarà responsabile della corresponsione della parcella dei propri avvocati e delle relative spese (inclusi i costi e le parcelle dei periti), ma l'arbitro avrà la facoltà di stabilire le parcelle e le spese degli avvocati, se tale risarcimento è previsto dalla legge applicabile.  EA rinuncia a ogni possibile diritto di rimborso per le parcelle degli avvocati e le spese derivanti da qualsiasi arbitrato tra le parti. 
F.   Limitazione dell'autorità dell'arbitro.  L'arbitro può stabilire un provvedimento dichiarativo o ingiuntivo unicamente a favore della parte individuale richiedente un risarcimento e solo nella misura necessaria a soddisfare la richiesta di tale parte individuale.  
G.   Modifiche all'accordo.  EA non farà valere le modifiche materiali applicate al presente Accordo per arbitrare contro i titolari dell'account in assenza di un accordo esplicito ai termini modificati. 

Versione 20160901
