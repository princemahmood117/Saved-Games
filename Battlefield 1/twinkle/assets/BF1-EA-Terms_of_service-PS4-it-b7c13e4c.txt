
Ultimo aggiornamento: 31 luglio 2015

TERMINI DI SERVIZIO DI ELECTRONIC ARTS

N.B.: LA SEZIONE 20 CONTIENE UNA CLAUSOLA DI ARBITRATO OBBLIGATORIO E UNA RINUNCIA AL DIRITTO DI CLASS ACTION, CHE INCIDONO SUI DIRITTI DELL'UTENTE INERENTI ALLA RISOLUZIONE DI EVENTUALI CONTROVERSIE CON EA. SI PREGA DI PRENDERNE VISIONE.

I presenti Termini di servizio e tutti i termini aggiuntivi, e relative modifiche successive, disciplinano l'utilizzo da parte dell'utente di qualsiasi prodotto o servizio da egli fruibile in modalità online o mobile, di qualsiasi prodotto o servizio per il cui accesso, installazione o riproduzione sia necessaria una connessione Internet o un Account EA, incluso l'Account EA utilizzato per accedere ai prodotti o ai servizi online o mobili ("Servizi EA") offerti da Electronic Arts o da sue consociate e affiliate (congiuntamente, "EA") per PC, sistemi di gioco o dispositivi mobili. 

Per i residenti negli Stati Uniti, in Canada o in Giappone, i presenti termini costituiscono un accordo stipulato tra l'utente ed Electronic Arts Inc., 209 Redwood Shores Parkway, Redwood City, CA 94065, USA. Per gli utenti che risiedono in paesi diversi da quelli succitati, i presenti termini costituiscono un accordo stipulato tra questi e EA Swiss Sàrl, una società inscritta nel Registro delle imprese di Ginevra con il numero CH-660-2328005-8, e avente sede all'indirizzo 8 Place du Molard, 1204 Ginevra, Svizzera. Qualora al/ai Servizio/i EA utilizzati dall'utente si applichino termini e/o accordi aggiuntivi, questi disciplineranno anche l'utilizzo dei Servizi EA da parte dell'utente stesso.

I presenti Termini di servizio, nonché la Politica sulla privacy e sui cookie di EA disponibile su privacy.ea.com/it (inclusa nel presente accordo a fini di riferimento), costituiscono dei contratti legalmente vincolanti tra l'utente e EA. Usufruendo dei Servizi EA, l'utente dichiara di avere un'età superiore a 18 anni (o di aver raggiunto la maggiore età qualora essa sia diversa da 18 anni nel paese in cui risiede), o di aver esaminato il presente Accordo con i propri genitori o tutori, i quali accettano i presenti Termini di servizio per conto dell'utente e si assumono la piena responsabilità in merito alla loro osservanza da parte dell'utente stesso. L'utente dichiara inoltre che egli e/o i suoi tutori sono pienamente capaci di, e qualificati a, sottoscrivere i termini, condizioni, obblighi, dichiarazioni, asserzioni e garanzie contenuti nei presenti Termini di servizio, e di impegnarsi a tener fede e ottemperare ai medesimi.

L'utente accetta di verificare periodicamente le nuove informazioni e termini che disciplinano l'utilizzo dei Servizi EA, riportati su terms.ea.com/it. EA si riserva la facoltà di modificare i Termini di servizio in qualunque momento. Le modifiche dei termini relativi agli attuali Servizi EA diventano effettive dopo trenta (30) giorni dalla loro pubblicazione su terms.ea.com/it. I termini relativi a nuovi Servizi EA diventano effettivi subito dopo la loro pubblicazione su terms.ea.com/it. EA non apporterà alcuna modifica rilevante al presente Accordo nei confronti di titolari di account senza l'esplicito consenso ai termini modificati.

1. Account EA

Per l'accesso e l'utilizzo di alcuni Servizi EA potrebbe essere richiesto un Account EA, precedentemente noto come "Account Origin" ("Account"). Per qualsiasi domanda sulla registrazione dell'Account, si prega di contattarci su help.ea.com/it, support.popcap.com (per i prodotti PopCap) o swtor.com/support (per Star Wars™: The Old Republic). 

Per creare un Account è necessario disporre di un indirizzo email e fornire informazioni veritiere e accurate. Occorre essere idonei all'utilizzo dei Servizi EA per i quali si desidera registrarsi. Inoltre, per alcuni Servizi EA potrebbe essere richiesto all'utente di creare un "nome utente" o una "persona" per rappresentarlo durante il gioco e online. I nomi utenti e le personas sono collegati all'Account. Non è possibile utilizzare un nome utente o una persona già in uso da altri, o che risultino volgari o offensivi o violino altrimenti i Termini di servizio. 
L'utente è l'unico responsabile di tutte le attività svolte con il suo Account. L'Account dell'utente può essere chiuso qualora venga utilizzato da altre persone per svolgere attività che violino i Termini di servizio o siano improprie o illegali. L'utente non deve comunicare la password del proprio Account ad altri. EA non chiederà in nessun caso all'utente di comunicare la sua password, né si rivolgerà mai a lui con domande di sicurezza della password.

2. Contenuti 

I "Contenuti" dei Servizi EA includono il software, la tecnologia, i testi, i post dei forum e delle chat, i profili, i widget, i messaggi, i link, le email, la musica, il suono, la grafica, le immagini, i video, il codice e tutto il materiale audiovisivo o di altra natura che appare o viene trasmesso a e/o dai Servizi EA, nonché la progettazione e la configurazione dei nostri siti web. I Contenuti includono inoltre il Contenuto generato dall'utente ("UGC"). L'UGC comprende, tra l'altro, gli Account personas, i post dei forum, il contenuto dei profili e ogni altro contenuto apportato dagli utenti nell'ambito dei Servizi EA. I Contenuti di EA e l'UGC sono denominati congiuntamente "Contenuti". I Contenuti nel complesso (ad eccezione dell'UGC di cui alle successive sezioni 6 e 7) sono di proprietà di EA o delle sue affiliate, consociate, licenziatari o fornitori. Il rischio relativo alla completezza, accuratezza e/o utilità dell'UGC presente nei Servizi EA è interamente a carico dell'utente. 

3. Diritti

I "Diritti" sono licenze conferite, date in premio, fornite e/o acquistate dall'utente per l'accesso e/o l'utilizzo di elementi o funzioni online o offline dei Servizi e/o prodotti EA. I Diritti riguardano, a mero titolo di esempio: i contenuti scaricabili a pagamento o gratuitamente; i contenuti sbloccabili; i contenuti digitali, incluse le funzionalità aggiuntive o avanzate; gli abbonamenti a contenuti; le attività virtuali; i diritti di utilizzo legati allo sblocco di chiavi o codici, codici seriali e/o autenticazioni online di qualsiasi tipo; gli obiettivi di gioco raggiunti; i punti, le monete o le valute virtuali (definiti individualmente o congiuntamente "Valuta virtuale EA"). 

4. Utilizzo di Contenuti e Diritti/Restrizioni relative alla Licenza generale

EA concede all'utente una licenza personale, limitata e non esclusiva per l'utilizzo dei Contenuti e dei Diritti, ai quale questi può accedere per uso personale, privato, non commerciale, non trasferibile e limitato, esclusivamente alle condizioni stabilite nel presente documento e in qualsiasi altro Termine aggiuntivo applicabile ai Servizi EA accessibili all'utente stesso. I Contenuti e i Diritti, nonché ogni altro diritto di proprietà intellettuale relativo ai Servizi EA e i prodotti e servizi offerti tramite i Servizi EA, sono di proprietà di EA o di suoi licenzianti terzi, e sono protetti dal diritto d'autore vigente negli Stati Uniti e a livello internazionale, dalle leggi sulle immagini aziendali, i brevetti e i marchi commerciali, dalle convenzioni internazionali e da altre norme per la tutela della proprietà intellettuale e dei diritti di proprietà ad essa connessi. È vietato copiare, accedere o scaricare qualsiasi Contenuto e/o Diritto dai Servizi EA senza un'esplicita autorizzazione. Inoltre, salvo se espressamente autorizzato da EA, l'utente non può distribuire, riprodurre o esporre pubblicamente, noleggiare, vendere, trasmettere, trasferire, pubblicare, modificare, copiare, utilizzare per realizzare opere derivate, affittare, concedere in sub-licenza, decompilare, disassemblare, sottoporre a operazioni di retroingegneria, o utilizzare in qualsiasi altra maniera non autorizzata i Contenuti o Diritti. Qualsiasi uso commerciale è proibito. L'utente accetta di non eliminare, oscurare o alterare gli avvisi relativi al diritto d'autore, al brevetto, al marchio commerciale o ad altri diritti di proprietà apposti sui Contenuti. I diritti dell'utente sono subordinati all'ottemperanza ai presenti Termini di servizio e ad ogni altro Termine eventualmente applicabile. 

EA si riserva ogni diritto, titolo e interesse su Contenuti, Diritti e Servizi EA e su tutti i diritti d'autore, i marchi commerciali e gli altri diritti di proprietà intellettuale ivi annessi e non esplicitamente attribuiti all'utente nei presenti Termini di servizio. L'utilizzo consentito dei sudescritti Contenuti e dei Diritti da parte dell'utente è limitato dai diritti di proprietà intellettuale di EA e non include alcun diritto ad altri brevetti o proprietà intellettuali. La realizzazione di copie non autorizzate o la distribuzione di Contenuti e/o Diritti acquisiti tramite i Servizi EA possono comportare la chiusura del o degli Account dell'utente, il divieto di utilizzo dei Servizi EA e ulteriori azioni legali come stabilito nella successiva Sezione 9. I proprietari di Contenuti e/o Diritti possono intentare azioni legali contro l'utente nel caso di utilizzo non autorizzato di proprietà intellettuale.

5. Servizi EA e disponibilità dei Contenuti e Diritti

I Diritti possono essere detenuti esclusivamente in Account appartenenti a cittadini legalmente residenti in paesi nei quali l'accesso e l'utilizzo dei Contenuti e Diritti sono consentiti. I Diritti possono essere acquistati o acquisiti unicamente da EA o da un rivenditore autorizzato. EA si riserva il diritto di rifiutare qualsiasi richiesta di acquisizione di Diritti e di limitare o bloccare una richiesta di acquisizione di Diritti per qualunque motivo.

Non si garantisce in alcun modo che i Servizi, i Contenuti o i Diritti EA siano sempre disponibili in tutti i paesi e/o le località geografiche, o in un particolare momento, né che uno specifico Contenuto o Diritto venga offerto in maniera continuativa per un determinato periodo. Ci riserviamo il diritto di modificare e aggiornare il nostro catalogo di Contenuti e Diritti senza preavviso. Una volta riscattati, i Diritti non sono restituibili, scambiabili o rimborsabili con altri Diritti, contanti, o altri beni o servizi, fatti salvi i diritti di restituzione previsti alla Sezione 16 o da eventuali norme relative ai consumatori applicabili nel territorio di appartenenza dell'utente.

6. Apporto di UGC ai Servizi EA

EA non effettua verifiche preliminari sull'intero UGC e non sottoscrive né approva alcun UGC immesso dagli utenti nei Servizi EA. Ciascun utente è considerato l'unico responsabile dell'UGC che pubblica.

EA rispetta i diritti di proprietà intellettuale di terzi. L'utente deve disporre del diritto legale per caricare UGC sui Servizi EA. Non è consentito caricare o pubblicare sui Servizi EA alcun UGC che infranga il diritto d'autore, il marchio commerciale o altri diritti di proprietà intellettuale di terzi, né caricare UGC che violi la legge, i presenti Termini di servizio e/o diritti di terzi alla privacy o il diritto di pubblicità. È possibile caricare unicamente UGC consentito dal proprietario o dalla legge. EA può, senza dare alcun preavviso all'utente e a sua esclusiva discrezione, eliminare qualunque UGC suscettibile di infrangere la proprietà intellettuale o altri diritti di terzi. Nel caso in cui l'utente violi ripetutamente la proprietà intellettuale o altri diritti di EA o di terzi, EA può chiudere il suo Account senza alcun preavviso. Qualora il o gli Account dell'utente vengano chiusi ai sensi del presente paragrafo, questi non avrà diritto ad alcun rimborso per gli eventuali costi sostenuti, e perderà i Diritti connessi al suo Account.

EA si riserva il diritto (senza alcun obbligo salvo se prescritto dalla legge) di eliminare, bloccare, modificare, spostare o disattivare un UGC per qualsiasi motivo, anche qualora EA ritenga che l'UGC in questione violi i presenti termini. La decisione di eliminare un UGC o altri Contenuti in qualsiasi momento spetta unicamente ad EA a sua esclusiva e insindacabile discrezione. Entro i limiti massimi consentiti dalla legge in vigore, EA non si assume alcuna responsabilità per l'UGC o per la sua rimozione, né per la mancata o tardiva rimozione dello stesso o di altri Contenuti.

7. Concessione della licenza per l'UGC a EA e Altri 

Nell'immettere un UGC in un Servizio EA, l'utente concede espressamente a EA e ai suoi licenzianti un diritto non esclusivo, perpetuo, valido a livello globale, completo, concedibile in sub-licenza e irrevocabile a citare, ripubblicare, diffondere al pubblico, utilizzare, adattare, tradurre, archiviare, memorizzare, riprodurre, modificare, usare per realizzare opere derivate, cedere per la pubblicazione, concedere in licenza, stampare concedere in sub-licenza, distribuire, trasmettere, diffondere o comunicare in altro modo, ed esibire o riprodurre pubblicamente l'UGC o parti di esso in qualunque modo o forma e tramite qualsiasi mezzo o forum attualmente conosciuto o concepito in futuro, senza alcun avviso, remunerazione o attribuzione di qualunque natura all'utente o a terzi. L'utente concede inoltre a EA e ai suoi licenzianti tutte le licenze, le autorizzazioni e i permessi necessari affinché EA e i suoi licenzianti possano far uso dell'UGC in oggetto per i succitati scopi. L'utente inoltre rinuncia e acconsente a non rivendicare alcun diritto morale o di natura analoga di cui potrebbe godere in relazione all'UGC in oggetto.

Se il Servizio EA nel quale l'utente immette un UGC consente l'accesso e l'utilizzo di tale UGC ad altri utenti nell'ambito del Servizio EA, l'utente interessato dovrà concedere a tutti gli altri utenti del Servizio EA in questione il diritto di utilizzare, copiare, modificare, esporre, riprodurre, usare per realizzare opere derivate, e comunicare o distribuire in altri modi il proprio UGC sul o tramite tale Servizio EA senza ulteriore preavviso, attribuzione o compenso per se stesso. 

8. Valuta virtuale EA 

Taluni Servizi EA possono mettere a disposizione nell'ambito del gioco punti, monete o valute virtuali ("Valuta virtuale EA") Acquistando, guadagnando o ricevendo in altro modo Valuta virtuale EA da quest'ultima o da suoi partner o affiliate autorizzati, l'utente ottiene una licenza personale, limitata, non cedibile e revocabile per l'accesso e la selezione di contenuti tra quelli che EA rende esplicitamente disponibili nell'ambito del Servizio EA interessato.

La Valuta virtuale EA non ha alcun valore monetario e non costituisce una moneta o proprietà di alcun genere. La Valuta virtuale EA non può essere venduta, commercializzata, trasferita o scambiata con denaro, e può essere scambiata unicamente con Contenuti di gioco EA. La Valuta virtuale EA non è rimborsabile, salvo laddove espressamente autorizzato da EA per iscritto o prescritto dalla legge.

9. Sospensione dei Servizi EA

EA può sospendere l'accesso ai Servizi EA o a parti di essi in qualsiasi momento, dandone avviso entro il periodo di tempo specificato all'atto dell'adesione al Servizio EA interessato, oppure, qualora non sia stato specificato alcun periodo di tempo per l'avviso di sospensione, entro trenta (30) giorni dalla data in cui l'avviso (a discrezione di EA) è inviato all'utente per email o pubblicato sul prodotto o Servizio EA interessato, o sul sito http://www.ea.com/it/1/service-updates. 

EA può inoltre sospendere l'accesso ai Servizi EA in caso di violazione dei presenti Termini di servizio, qualora EA, (a sua assoluta discrezione) ritenga che l'utilizzo dei Servizi EA da parte dell'utente renda questi ultimi meno sicuri per gli altri utenti e/o i minori, oppure in caso di utilizzo improprio o illegale dei Servizi, Contenuti, Diritti e prodotti EA, o della Proprietà intellettuale di EA, come stabilito da EA a sua esclusiva discrezione. In risposta a una violazione dei presenti Termini di servizio o di altri accordi applicabili ai Servizi EA accessibili all'utente, EA può inviare a quest'ultimo un richiamo, sospendere il suo Account, eliminare, revocare o pignorare selettivamente Diritti a livello di Account e/o dispositivo, chiudere immediatamente qualunque Account aperto e/o impedire in via temporanea o definitiva l'accesso del dispositivo e/o dell'apparecchio dell'utente a tutti i Servizi EA o ad alcuni di essi. L'utente riconosce che in tal caso EA non è tenuta a fornire alcun preavviso prima di attuare la sospensione o la chiusura dell'Account, o di impedire in via temporanea o definitiva l'accesso del dispositivo dell'utente a tutti o alcuni dei Servizi EA, o ancora di eliminare, revocare o pignorare selettivamente i Diritti associati al suo Account. Se l'utente dispone di più di un (1) Account, EA può chiudere tutti i suoi Account e revocare tutti i Diritti ad essi associati, con la conseguente perdita da parte di questi del suo nome utente e persona. Se EA chiude l'Account dell'utente, questi non potrà partecipare ad alcun Servizio EA senza l'espressa autorizzazione di EA. EA si riserva il diritto di rifiutarsi di tenere aperti Account per, e fornire Servizi EA a, qualunque individuo. L'utente non può consentire a persone il cui Account sia stato chiuso da EA di utilizzare il proprio Account.

N.B.: EA considera la notifica di riaddebito di un pagamento effettuato da un Account come un grave indizio di frode in atto nell'Account dell'utente. Per la sicurezza dell'utente, EA può chiudere definitivamente o sospendere temporaneamente il suo Account e/o eliminare, revocare o pignorare selettivamente i Servizi EA ad esso associati in caso di notifica di riaddebito.

Qualora l'Account dell'utente, o una determinata sottoscrizione a un Servizio EA ad esso associato, vengano chiusi, sospesi e/o dei Diritti siano eliminati, revocati o pignorati selettivamente dall'Account dell'utente, e/o al dispositivo di quest'ultimo venga impedito in via temporanea o definitiva di accedere a tutti o alcuni dei Servizi EA, non si garantisce alcun rimborso (in tutti gli altri casi, fare riferimento alla Sezione 16 per conoscere i diritti dell'utente al rimborso), e a quest'ultimo non sarà accreditato alcun Diritto, né convertito in denaro o in altre forme di rimborso, e l'utente non avrà più accesso al suo Conto o ai Diritti ad esso annessi, né al Servizio di EA interessato. Qualora l'utente ritenga che sia stata compiuta un'azione ingiusta nei confronti del proprio Account o dispositivo, può contattare il Servizio clienti su help.ea.com/it, support.popcap.com (per i prodotti PopCap) o swtor.com/support (per Star Wars™: The Old Republic).

10. Eliminazione dell'Account

L'utente ha il diritto di eliminare il proprio Account o una determinata sottoscrizione a un Servizio EA in qualunque momento. Se l'utente non accetta il contenuto dei presenti Termini di servizio, l'unica soluzione è non utilizzare più i Servizi EA ed eliminare il proprio Account o le relative sottoscrizioni. L'utente comprende e accetta che l'eliminazione del proprio Account o di una determinata sottoscrizione rappresenta il suo unico diritto e rimedio in caso di controversia con EA, incluse quelle insorte in relazione a, o a causa di: (1) qualsiasi contenuto dei presenti Termini di servizio o l'applicazione di dei Termini da parte di EA; (2) i Contenuti e Diritti disponibili tramite i Servizi EA o qualsiasi variazione di detti Contenuti e Diritti fornita tramite i Servizi EA; (3) la capacità dell'utente di accedere e/o utilizzare i Servizi EA e/o uno qualsiasi dei Contenuti o Diritti ad esso relativi; o (4) l'importo o la tipologia di quote, sovrapprezzi, tasse applicabili, metodi di fatturazione, o qualunque modifica di quote, sovrapprezzi, tasse applicabili e metodi di fatturazione per i Servizi EA e/o i Contenuti o Diritti ad essi correlati.

Per eliminare il proprio Account, contattare il Servizio clienti su help.ea.com/it, support.popcap.com (per i prodotti PopCap) o swtor.com/support (per Star Wars™: The Old Republic). EA si riserva il diritto di trattenere le quote, i sovrapprezzi o i costi sostenuti dall'utente prima dell'eliminazione del suo Account o della sua sottoscrizione a un Servizio EA. L'utente è inoltre responsabile per ogni importo dovuto a venditori o fornitori di servizi terzi prima dell'eliminazione dell'Account. Qualsiasi questione irrisolta con i Servizi EA relativa ad arretrati o quote non pagate, o di altra natura, deve essere appianata prima di aprire un nuovo Account.

11. Regole di condotta

L'utente può violare i Termini di servizio qualora EA stabilisca, a sua assoluta discrezione, che egli:

- pubblichi, trasmetta, promuova o distribuisca Contenuti illegali;
- molesti, minacci, metta in imbarazzo, invii messaggi spam o compia altre azioni indesiderate nei confronti di un giocatore, come inviare ripetutamente messaggi sgraditi, oppure lanciare attacchi personali o esprimere affermazioni sulla razza, l'orientamento sessuale, la religione, la tradizione culturale, ecc.;
- organizzi, svolga o partecipi ad attività, gruppi, associazioni pericolosi, violenti, animati da odio, offensivi sotto il profilo razziale, etnico, religioso o di altro tipo, osceni, minacciosi, che esercitano bullismo, volgari, sessualmente espliciti, diffamatori, che infrangono la legge, che invadono la privacy personale o i diritti pubblicitari, che incoraggiano condotte suscettibili di violare la legge o che possano essere ritenuti, da un punto di vista ragionevole, discutibili o inappropriati. L'utilizzo di linguaggio che incita all'odio non è tollerato;
- utilizzi nomi di copertura e/o <i>personas</i> violenti, offensivi o diffamatori;
- adotti un comportamento disturbante nelle aree riservate alle chat, ai giochi e ai forum, oppure in altri ambiti o aspetti dei Servizi EA; Per comportamento disturbante s'intende, a mero titolo di esempio, una condotta che interferisca con il normale svolgimento del gioco o del dialogo all'interno di un Servizio EA. Il comportamento disturbante include, tra l'altro, le pubblicazioni commerciali, le promozioni e gli annunci pubblicitari; 
- disturbi il flusso delle comunicazioni nei canali di chat con linguaggio volgare e comportamenti offensivi, premendo il tasto invio ripetutamente o caricando immagini di grandi dimensioni cosicché lo schermo scorre troppo rapidamente impedendo la lettura, utilizzi in maniera eccessiva la "voce alta" (mediante le lettere maiuscole) per disturbare gli altri utenti, pubblichi del testo "spam" o "inondi" il canale con messaggi ripetuti; 
- impersoni qualcun altro (incluse le celebrità), affermi falsamente di essere un impiegato o un rappresentante di EA, o cerchi di ingannare gli utenti asserendo di rappresentare EA o un suo partner o affiliata;
- tenti di ottenere una password, dati su account o altre informazioni private da un qualunque utente dei Servizi EA; 
- carichi un software o Contenuto posseduto da altri, o per il quale non si dispone di un permesso per la libera distribuzione;
- violi una qualunque Regola di condotta applicabile a uno specifico Servizio EA che si sta utilizzando;
- promuova, incoraggi o partecipi a una qualsiasi attività che includa l'hacking, il cracking, il phishing, lo sfruttamento di trucchi o inganni e/o la distribuzione di software e/o valuta/elementi virtuali contraffatti;
- carichi file contenenti virus, worm, spyware, bombe a orologeria, dati corrotti o altri programmi per computer che possano danneggiare, disturbare o interferire con i Servizi EA;
- pubblichi messaggi per scopi diversi dalla comunicazione personale, inclusi gli avvisi pubblicitari e i messaggi promozionali, le lettere a catena, gli schemi piramidali o altre attività commerciali;
- faccia uso improprio del supporto all'interno del gioco o dei tasti per la segnalazione dei reclami, o invii falsi report allo staff di EA; 
- utilizzi o distribuisca programmi software "auto" o "macro", o altri programmi software o applicazioni "cheat utility";
- utilizzi software o strumenti di hacking/altering/cheating di giochi; 
- modifichi o tenti di modificare file o altre parti del Servizio EA senza la specifica autorizzazione di quest'ultima;
- pubblichi o comunichi informazioni private su persone reali tramite il Servizio EA;
- tenti di intromettersi, decifrare o interferire con qualunque trasmissione proveniente da o diretta ai server di un Servizio EA;
- utilizzi e comunichi trucchi e/o frodi;
- tenti di utilizzare il software EA su o tramite servizi non controllati o autorizzati da Electronic Arts. Qualunque forma di utilizzo è a esclusivo rischio dell'utente e potrebbe assoggettare quest'ultimo a condizioni aggiuntive o differenti. EA non si assume alcuna responsabilità per l'uso del Software EA da parte dell'utente su o tramite servizi non controllati da Electronic Arts;
- disturbi la piacevole fruizione dei Servizi EA da parte degli altri utenti, o compia azioni che ostacolano o incrementano notevolmente i costi di fornitura di un Servizio EA per il godimento di tutti i suoi utenti; 
- salvo se espressamente autorizzato da EA, l'utente non può vendere, acquistare, commercializzare o trasferire in altri modi il proprio Account o altre forme di accesso personale ai Servizi, Contenuti o Diritti EA, anche tramite siti web di aste;
- l'utente non può condurre attività che violino le leggi di qualunque giurisdizione, tra cui figurano, a mero titolo di esempio, la violazione del diritto d'autore e del marchio commerciale, la diffamazione, l'invasione della privacy, il furto d'identità, l'hacking, lo stalking, la frode e la distribuzione di software contraffatto;
- pubblichi o trasmetta pubblicità indesiderata, materiale promozionale o altre forme di promozione all'interno di giochi o nei forum;
- utilizzi impropriamente o sfrutti bug, funzioni non documentate, errori di progettazione o problemi presenti nel gioco. 
- Lo "svolgimento di un ruolo" non rappresenta una giustificazione per violare questa o altre politiche. 

Taluni Servizi EA possono prevedere regole aggiuntive applicabili alla condotta dell'utente in relazione al loro utilizzo. 

L'utente è inoltre tenuto a rispettare tutte le leggi, le norme e i regolamenti federali, statali e locali applicabili alle attività da egli svolte durante l'utilizzo dei Servizi EA. Ea si riserva il diritto di chiudere l'Account dell'utente e impedire l'utilizzo da parte di questi di qualsiasi Servizio EA qualora l'Account in questione sia stato utilizzato per attività illecite o in violazione dei presenti Termini di servizio. 

Se non altrimenti specificato, non è prescritto né previsto che EA controlli o registri alcuna attività svolta online sui Servizi EA, incluse le comunicazioni. Tuttavia, EA si riserva il diritto di accedere e/o registrare qualunque attività svolta online sui Servizi EA, e l'utente acconsente espressamente al tale accesso e registrazione delle proprie attività. EA si riserva il diritto di ritirare qualsiasi contenuto da Servizi EA a sua esclusiva discrezione. EA non si assume alcuna responsabilità per eventuali violazioni del presente accordo da parte dell'utente o di terzi.

Qualora dovesse scoprire che un altro utilizzatore sta agendo in violazione delle Regole di Condotta, l'utente è pregato di comunicarlo ad EA utilizzando le funzioni di "aiuto" o "segnalazione di abusi" del Servizio EA interessato, se disponibili, oppure contattare il Servizio Clienti su help.ea.com/it, support.popcap.com (per i prodotti PopCap) o swtor.com/support (per Star Wars™: The Old Republic).

12. Servizi non controllati da EA

Alcuni prodotti possono prevedere l'opzione di utilizzo del Software EA su o tramite un servizio non controllato da EA. Ad esempio, l'utente potrebbe avere la possibilità di riprodurre il Software EA su server non posseduti o controllati da EA. EA non sia assume alcuna responsabilità per l'utilizzo del software EA su o tramite un tale servizio o in altro modo, in quanto non ha alcun controllo sulle modalità con le quali tali servizi sono offerti, amministrati o gestiti. Qualsiasi utilizzo di servizi non controllati da EA avviene a esclusivo rischio dell'utente, e può comportare l'assoggettamento di quest'ultimo a diverse condizioni e restrizioni imposte da terze parti che gestiscono tali servizi. 

13. Software, funzioni e strumenti

I Servizi EA possono richiedere o consentire all'utente di scaricare software e relativi aggiornamenti o patch, o altre funzioni e strumenti da EA o da suoi licenzianti, sul proprio computer o sistema o dispositivo di intrattenimento ("Software EA"). EA concede all'utente una licenza non esclusiva e limitata all'uso del Software per i soli scopi indicati da EA nel momento in cui il Software viene messo a disposizione dell'utente. Se unitamente al Software EA l'utente riceve un Accordo di licenza con l'utente finale o un Accordo di accesso e licenza con l'utente finale, l'utilizzo del Software EA da parte dell'utente è soggetto ai termini di tale accordo di licenza. Non è consentito concedere in sub-licenza o far pagare ad altri l'utilizzo o l'accesso al Software EA. Non è consentito tradurre, effettuare operazioni di ingegneria o compilazione inversa, decompilare, disassemblare o creare opere derivate dal Software EA. Non è consentito modificare il Software EA o usarlo in modi non esplicitamente autorizzati per iscritto da EA. L'utente accetta che le tecnologie adottate da EA potrebbero non essere uniformi su tutte le piattaforme e che le prestazioni del Software EA e dei relativi Servizi potrebbero variare a seconda del computer e degli altri equipaggiamenti impiegati.

Di tanto in tanto, Electronic Arts potrebbe rilasciare aggiornamenti del Software EA. L'utente accetta che alcuni aggiornamenti o modifiche potrebbero essere necessari per proseguire l'utilizzo del Software e dei Servizi EA.

14. Leggi in materia di controllo delle esportazioni

Il Software EA potrebbe essere soggetto a controlli sulle esportazioni negli Stati Uniti e in altre giurisdizioni. Scaricando il Software EA dalla stessa EA, l'utente garantisce di non trovarsi in nessun Paese, e di non esportare Software EA a nessuna persona o luogo, nei confronti dei quali gli Stati Uniti, l'Unione Europea o qualunque altra giurisdizione prevedano l'embargo di merci.

L'utente accetta di rispettare le leggi di controllo delle esportazioni vigenti negli Stati Uniti e in altri paesi e di non trasferire, mediante trasmissione elettronica o con altre modalità, Contenuto o Software EA che sia soggetto a restrizioni ai sensi delle suddette leggi, ad alcuna destinazione nazionale proibita da tali leggi, senza prima aver ottenuto un'autorizzazione governativa ed averne rispettato i termini. L'utente accetta inoltre di non caricare su Servizi EA dati o software che non possano essere esportati senza la previa autorizzazione governativa scritta, inclusi, a mero titolo di esempio, taluni tipi di software di codifica. Le garanzie fornite e gli impegni assunti in virtù della presente Sezione resteranno validi anche in seguito alla risoluzione dell'Accordo in oggetto

15. Aggiornamenti dei Servizi EA

IMPORTANTE: EA POTREBBE RITENERE NECESSARIO AGGIORNARE O RICONFIGURARE DETERMINATI PARAMETRI PER RIEQUILIBRARE LO SVOLGIMENTO DEL GIOCO E L'UTILIZZO DEI SERVIZI EA. TALI AGGIORNAMENTI O "RICONFIGURAZIONI" POTREBBERO DANNEGGIARE L'UNIVERSO DI GIOCO, PENALIZZANDO PERSONAGGI, GIOCHI, GRUPPO O ALTRI DIRITTI CONTROLLATI DALL'UTENTE. EA SI RISERVA IL DIRITTO DI EFFETTUARE GLI AGGIORNAMENTI DI CUI SOPRA E DECLINA OGNI RESPONSABILITÀ IN MERITO A EVENTUALI MODIFICHE DOVUTE AGLI STESSI. 

16. Limitazioni relative a garanzie e responsabilità

NELLA MISURA MASSIMA CONSENTITA DALLE LEGGI VIGENTI, L'UTENTE ACCETTA ESPRESSAMENTE CHE L'UTILIZZO DI SERVIZI, SOFTWARE, CONTENUTI E DIRITTI EA E DI INTERNET È A SUO ESCLUSIVO RISCHIO. I SERVIZI, IL SOFTWARE, I PRODOTTI, I CONTENUTI, I DIRITTI EA, NONCHÉ I PRODOTTI E SERVIZI DI TERZI, SONO FORNITI "COSÌ COME SONO" E "SE DISPONIBILI" PER L'UTILIZZO DA PARTE DELL'UTENTE, SENZA GARANZIE DI ALCUN TIPO, ESPLICITE O IMPLICITE, SALVO QUALORA TALI GARANZIE O ALTRI DIRITTI DEI CONSUMATORI STABILITI PER LEGGE NON POSSANO ESSERE LEGALMENTE SOGGETTI A ESCLUSIONE O LIMITAZIONE. VEDERE QUI http://help.ea.com/it/article/electronic-arts-warranty-policy/ PER MAGGIORI INFORMAZIONI SUI DIRITTI LEGALI DI GARANZIA E ALTRI DIRITTI LEGALI DEI CONSUMATORI APPLICABILI NEL PROPRIO TERRITORIO. PER INFORMAZIONI SUI DIRITTI DEI CONSUMATORI VIGENTI IN AUSTRALIA, CONSULTARE http://help.ea.com/au/article/origin-au-returns-and-cancellations/. FATTI SALVI EVENTUALI DIRITTI LEGALI DEI CONSUMATORI APPLICABILI NEL TERRITORIO DELL'UTENTE, NON SI FORNISCE ALCUNA GARANZIA IN MERITO ALLA QUALITÀ, LA FUNZIONALITÀ, LA DISPONIBILITÀ O LE PRESTAZIONI DEL SOFTWARE O DEI SERVIZI EA. EA DECLINA QUALUNQUE RESPONSABILITÀ PER L'EVENTUALE IMPOSSIBILITÀ DI OTTENERE O UTILIZZARE CONTENUTI, DIRITTI, BENI O SERVIZI. EA FORNISCE SERVIZI IN CONDIZIONI RAGIONEVOLI DAL PUNTO DI VISTA COMMERCIALE, E NON GARANTISCE CHE L'UTENTE SIA IN GRADO DI ACCEDERE E UTILIZZARE I SERVIZI EA NEI MOMENTI E NEI LUOGHI CHE DESIDERA, NÉ ASSICURA DI DISPORRE SEMPRE DI CAPACITÀ ADEGUATA IN RELAZIONE AI SERVIZI EA IN GENERALE O IN UNA DETERMINATA AREA GEOGRAFICA. 

NELLA MISURA MASSIMA CONSENTITA DALLE LEGGI APPLICABILI, L'UTENTE RICONOSCE E ACCETTA CHE L'UNICO ED ESCLUSIVO RIMEDIO PER QUALUNQUE CONTROVERSIA CHE DOVESSE INSORGERE CON EA O CON I SUOI LICENZIANTI A CAUSA DI O IN RELAZIONE AI SERVIZI E/O PRODOTTI EA CONSISTE NELL'INTERROMPERE L'UTILIZZO DEI SERVIZI EA ED ELIMINARE L'ACCOUNT. L'UTENTE INOLTRE RICONOSCE ED ACCETTA CHE EA, I SUOI LICENZIANTI, LICENZIATARI E AFFILIATE NON POSSONO ESSERE RITENUTI RESPONSABILI PER EVENTUALI AZIONI O MANCATE AZIONI DA PARTE LORO O DI SOGGETTI TERZI RIGUARDO ALLA CONDOTTA, LA COMUNICAZIONE O I CONTENUTI SUI SERVIZI EA O ALL'UTILIZZO DI SOFTWARE EA. IN NESSUN CASO LE RESPONSABILITÀ DI EA O DEI SUOI LICENZIANTI, LICENZIATARI, AFFILIATE, IMPIEGATI, FUNZIONARI O DIRIGENTI (CONGIUNTAMENTE, "AFFILIATE DI EA") NEI CONFRONTI DELL'UTENTE ECCEDERANNO L'IMPORTO PAGATO DA QUEST'ULTIMO AD EA PER I SUOI SERVIZI. IN NESSUN CASO EA, I SUOI LICENZIANTI O LE SUE AFFILIATE POTRANNO ESSERE RITENUTI RESPONSABILI PER DANNI ACCIDENTALI O CONSEQUENZIALI DERIVANTI DALL'UTILIZZO DI SERVIZI O SOFTWARE EA O INTERNET, O PER QUALSIASI ALTRA RIVENDICAZIONE INERENTE IN QUALSIVOGLIA MANIERA ALL'UTILIZZO DEI SERVIZI O DEGLI ACCOUNT EA. SEBBENE EA SI AVVALGA DI OGNI MEZZO COMMERCIALMENTE RAGIONEVOLE PER TUTELARE LE INFORMAZIONI PERSONALI DELL'UTENTE, ESSA E I SUOI LICENZIANTI DECLINANO OGNI RESPONSABILITÀ PER LA PERDITA DI DATI, PER EVENTUALI DANNI CAUSATI AL SOFTWARE O ALL'HARDWARE DELL'UTENTE, E PER QUALSIVOGLIA PERDITA O DANNO SUBITI DALL'UTENTE O DA TERZI, SIANO ESSI DIRETTI, INDIRETTI, ACCIDENTALI, SPECIALI O CONSEQUENZIALI E COMUNQUE ARRECATI, A SEGUITO DELL'ACCESSO E DELL'UTILIZZO DI SERVIZI, CONTENUTI E SOFTWARE EA, AL COMPUTER O AL DISPOSITIVO DELL'UTENTE.

DAL MOMENTO CHE ALCUNI STATI O GIURISDIZIONI NON CONSENTONO L'ESCLUSIONE O LA LIMITAZIONE DELLA RESPONSABILITÀ PER DANNI CONSEQUENZIALI O ACCIDENTALI, IN TALI STATI O GIURISDIZIONI LA RESPONSABILITÀ DI EA, DEI SUOI LICENZIANTI E AFFILIATE SARÀ LIMITATA ALLA MISURA MASSIMA CONSENTITA DALLA LEGGE. FATTI SALVI EVENTUALI DIRITTI LEGALI DEI CONSUMATORI APPLICABILI NEL TERRITORIO DELL'UTENTE, EA NON SOTTOSCRIVE NÉ GARANTISCE ALCUN PRODOTTO O SERVIZIO DI TERZI OFFERTO TRAMITE LA STESSA EA, E NON PARTECIPERÀ NÉ SARÀ IN ALCUN MODO RESPONSABILE DEL CONTROLLO DI ALCUNA TRANSAZIONE AVVENUTA TRA L'UTENTE E FORNITORI TERZI DI PRODOTTI O SERVIZI. VEDERE QUI http://help.ea.com/it/article/electronic-arts-warranty-policy/ PER MAGGIORI INFORMAZIONI SUI DIRITTI LEGALI DI GARANZIA E ALTRI DIRITTI LEGALI DEI CONSUMATORI APPLICABILI NEL PROPRIO TERRITORIO. PER INFORMAZIONI SUI DIRITTI DEI CONSUMATORI VIGENTI IN AUSTRALIA, CONSULTARE http://help.ea.com/au/article/origin-au-returns-and-cancellations/.

17. Risarcimenti

Su richiesta di EA e/o dei suoi licenzianti, l'utente accetta di difendere, indennizzare e manlevare EA, i suoi licenzianti e Affiliate, contraenti, venditori e fornitori di contenuti da qualsiasi responsabilità, rivendicazione e costo, incluse le parcelle degli avvocati che possano insorgere da o in relazione a violazioni dei presenti Termini di servizio per i quali l'utente è responsabile, o in relazione alla distribuzione da parte di quest'ultimo di Contenuti su o tramite i Servizi EA. Fatta salva la generalità di quanto detto in precedenza, l'utente accetta di indennizzare e manlevare EA e i suoi licenzianti per qualsiasi uso improprio o illegale del suo Account, anche da parte di persone autorizzate ad accedervi. L'utente accetta di essere personalmente responsabile dell'utilizzo dei Servizi EA e di tutte le comunicazioni e le attività svolte sui Servizi stessi, inclusi i Contenuti ivi immessi dall'utente stesso, e di indennizzare e manlevare EA, i suoi licenzianti e Affiliate da ogni responsabilità o danno derivanti dalla propria condotta sui Servizi EA, anche in relazione ai Contenuti ivi immessi.

EA e i suoi licenzianti si riservano il diritto, a proprie spese, di assumere la difesa e il controllo esclusivi di qualsiasi questione che comporti un indennizzo da parte dell'utente. In tal caso, l'utente non sarà obbligato a indennizzare EA e/o i suoi licenzianti in relazione a tale questione. La presente Sezione resterà valida anche in seguito alla scadenza dei Termini di servizio in oggetto. 

18. Link ai siti di terzi

I Servizi EA possono includere degli hyperlink a siti web gestiti da terzi, tra cui agenzie pubblicitarie e altri fornitori di contenuti. Tali siti possono raccogliere dati o richiedere informazioni personali all'utente. EA non ha alcun controllo su questi siti e non è responsabile del loro contenuto e politiche sulla privacy, né della raccolta, utilizzo e diffusione delle informazioni da essi raccolte.

19. Condizioni generali

A. Rimedi. L'utente accetta che con i presenti Termini di servizio non s'intende conferire alcun diritto o tutela a soggetti diversi dalle parti aderenti ai Termini stessi. L'utente inoltre comprende e accetta che i presenti Termini di servizio, la Politica sulla privacy e sui cookie di EA e tutte le condizioni previste nei Termini di servizio, inclusa l'attuazione da parte di EA delle suddette politiche, non sono volti a conferire e non conferiscono diritti o tutele ad alcun soggetto. 

B. Scorporabilità. Laddove una qualsiasi parte dei Termini di servizio sia ritenuta non valida o inapplicabile, tale parte dovrà essere interpretata in maniera coerente con la legge vigente per rispecchiare il più fedelmente possibile le intenzioni originali di EA, mentre le restanti parti manterranno piena validità ed efficacia. 

C. Rinuncia. Il mancato esercizio o applicazione da parte di EA di qualunque diritto o disposizione contenuti nei presenti Termini di servizio non costituisce una rinuncia a tale diritto o disposizione. Qualsiasi rinuncia a disposizioni contenute nei presenti Termini di servizio sarà efficace solo se redatta in forma scritta e firmata da EA.

D. Legge applicabile. Per i residenti in uno Stato membro dell'Unione europea: (i) i presenti Termini di servizio e il o gli Account dell'utente sono disciplinati dalle leggi vigenti in Inghilterra, a esclusione delle norme relative ai confitti tra ordinamenti legali; (ii) l'utente accetta esplicitamente che i tribunali inglesi abbiano competenza esclusiva su qualsiasi rivendicazione o controversia con EA o attinente in qualsiasi modo al o agli Account dell'utente o all'utilizzo dei Servizi EA, e inoltre accetta e acconsente esplicitamente all'esercizio della giurisdizione personale da parte dei tribunali inglesi in relazione a tali controversie, incluse eventuali rivendicazioni nei confronti di EA o di sue affiliate, impiegati, contraenti, funzionari, dirigenti, venditori o fornitori di contenuti. Per i residenti nella Repubblica di Corea: (i) i presenti Termini sono disciplinati dalle leggi della Repubblica di Corea, a esclusione delle norme relative ai conflitti fra ordinamenti legali; e (ii) l'utente accetta esplicitamente che i tribunali della Repubblica di Corea abbiano competenza esclusiva su qualsiasi rivendicazione o azione derivante dai, o relativa ai, presenti Termini di vendita, e acconsente espressamente all'esercizio della giurisdizione personale da parte di tali tribunali. Per i residenti in altri paesi: (i) i Termini di servizio e il o gli Account dell'utente sono disciplinati dalle leggi dello Stato della California, a esclusione delle norme relative ai conflitti tra ordinamenti; e (ii) per quanto applicabile ai sensi della successiva Sezione 20, l'utente accetta esplicitamente che i tribunali federali e statali della giurisdizione del Tribunale distrettuale degli Stati Uniti per il Distretto Nord della California abbiano competenza esclusiva in relazione a qualunque rivendicazione o controversia con EA derivante o attinente in qualunque maniera al o agli Account dell'utente o all'utilizzo dei Servizi EA, e inoltre accetta e acconsente esplicitamente (per quanto applicabile ai sensi della successiva Sezione 20) all'esercizio della giurisdizione personale in tali tribunali in relazione alle controversie succitate, sempre che non siano precluse ai sensi della successiva Sezione 20, incluse le rivendicazioni nei confronti di EA o di sue affiliate, consociate, contraenti, venditori e fornitori di contenuti. Come menzionato in precedenza, la condotta dell'utente potrebbe essere soggetta anche ad altre leggi locali, statali, nazionali e internazionali.

20. Risoluzione delle controversie tramite arbitrato vincolante

La presente sezione intende fornire un metodo semplificato per la risoluzione di eventuali controversie tra le parti. Come discusso di seguito nella sezione 20.e, se non è possibile risolvere le controversie per vie informali e all'arbitrato viene stabilito un risarcimento all'utente superiore a quello proposto da EA nell'ultima offerta di negoziazione (se avvenuta), EA pagherà all'utente il 150% del risarcimento stabilito dall'arbitro, fino a $5000 oltre il risarcimento stesso.

LEGGERE ATTENTAMENTE. PARTE CONCERNENTE I DIRITTI DELL'UTENTE. 

La maggior parte dei problemi riscontrati dall'utente possono essere risolti rapidamente ed esaustivamente accedendo al nostro servizio clienti con il proprio Account EA all'indirizzo help.ea.com/it, support.popcap.com (per i prodotti PopCap) o swtor.com/support (per Star Wars™: The Old Republic). Nell'improbabile ipotesi che EA non possa risolvere un problema in modo soddisfacente per l'utente (o se EA non può risolvere un problema che ha con l'utente dopo aver tentato attraverso modalità informali), l'utente e EA concordano di essere vincolati alla seguente procedura per risolvere qualsiasi loro controversia. La presente disposizione si applica a tutti i consumatori nella più ampia accezione consentita dalla legge, ma esclude esplicitamente i residenti in Quebec, Russia, Svizzera, Repubblica di Corea e negli stati membri dell'Unione Europea. L'accettazione dei presenti termini da parte dell'utente e di EA costituisce un'esplicita rinuncia al diritto di ricorrere a un processo tramite giuria o di partecipare a una class action. Il presente accordo deve essere interpretato nei termini più ampi possibili. Soltanto l'arbitro e nessun altro tribunale locale, statale o federale avrà l'autorità di dirimere qualsiasi controversia tra le parti, incluse quelle relative all'interpretazione, all'oggetto, all'applicabilità o alla formazione del presente accordo sull'arbitrato, inclusa, a mero titolo di esempio, qualsiasi affermazione di non applicabilità del presente accordo sull'arbitrato o di parti di esso. La presente Sezione riguarda tutte le controversie tra le parti (“Controversie”), comprese, tra le altre:

- rivendicazioni derivanti da o relative a ogni aspetto della relazione tra le parti, siano esse basate su contratto, illecito, statuto, frode, travisamento o ogni altro aspetto della dottrina legale; 
- rivendicazioni sorte precedentemente al presente Accordo o altro eventuale accordo pregresso (incluse, tra le altre, le controversie in materia di pubblicità); 
- rivendicazioni già oggetto di cause di class action per le quali l'utente non risulta appartenere a una classe certificata;
- rivendicazioni successive alla risoluzione del presente Accordo. 

Le uniche controversie non contemplate dalla presente sezione sono le seguenti:

- rivendicazioni volte a far valere o tutelare ogni diritto di proprietà intellettuale facente capo all'utente o a EA (o al relativo licenziante) o concernenti la validità del diritto stesso; 
- rivendicazioni relative a, o originate da, accuse di furto, pirateria o utilizzo non autorizzato della proprietà intellettuale;
- per i residenti in Australia: rivendicazioni volte a far valere diritti legali dei consumatori facenti capo all'utente in virtù della Legge australiana sui consumatori; e
inoltre, nessuna disposizione della presente Sezione potrà impedire a una delle parti di intentare un procedimento legale di risoluzione delle controversie di piccola entità.

I riferimenti a "EA", "l'utente" e "le parti" includono le rispettive consociate e affiliate, i relativi agenti, dipendenti, predecessori interessati, successori e aventi diritto, nonché tutti gli utenti, autorizzati o non autorizzati, o i beneficiari di servizi e Software ai sensi del presente o di precedenti accordi tra le parti. L'accordo sull'arbitrato in oggetto concerne una transazione commerciale interstatale, perciò l'interpretazione e l'applicazione della presente disposizione è regolata dal Federal Arbitration Act. Il presente accordo sull'arbitrato resterà valido anche in seguito all'estinzione dei Termini di servizio in oggetto.

A. Negoziazioni informali/Notifica di Controversia. L'utente ed EA concordano di tentare di negoziare qualsivoglia Controversia per vie informali per almeno trenta (30) giorni prima di dare inizio all'arbitrato. Tali negoziazioni informali avranno inizio dopo la ricezione di una notifica scritta inviata da una parte all'altra (“Notifica di Controversia”). La Notifica di Controversia deve: (a) includere il nome completo e i recapiti della parte che si dichiara lesa; (b) descrivere la natura e i fondamenti della rivendicazione o della controversia; e (c) precisare gli specifici mezzi di riparazione richiesti ("Richiesta"). EA invierà la propria Notifica di Controversia all'indirizzo di fatturazione dell'utente (se è stato fornito) o all'indirizzo e-mail indicato dallo stesso. L'utente dovrà inviare la propria Notifica di Controversia a: Electronic Arts Inc., 209 Redwood Shores Parkway, Redwood City CA 94065, ATTENTION: Legal Department.

B. Arbitrato vincolante. Se l'utente ed EA non sono in grado di risolvere una Controversia tramite negoziazioni informali entro 30 giorni dalla ricezione della Notifica di Controversia, hanno la facoltà di decidere di risolvere la Controversia in modo esclusivo e definitivo tramite arbitrato vincolante. Il ricorso all'arbitrato di una parte è definitivo e vincolante per l'altra. L'UTENTE COMPRENDE CHE CON QUESTA DISPOSIZIONE, SIA LUI SIA EA RINUNCIANO AL DIRITTO DI CHIAMARE IN GIUDIZIO LA PARTE AVVERSA E INTENTARE UN PROCESSO TRAMITE GIURIA. L'arbitrato sarà condotto secondo le Commercial Arbitration Rules (le Regole d'arbitrato commerciale) dell'American Arbitration Association ("AAA") (l'Associazione americana arbitrato) e, ove applicabile, secondo le Supplementary Procedures for Consumer Related Disputes ("AAA Consumer Rules"), le Procedure supplementari per le controversie riguardanti il consumatore dell'AAA, entrambe disponibili sul sito web dell'AAA all'indirizzo www.adr.org. Le spese d'arbitrato e la quota di remunerazione dell'arbitro spettante all'utente sono disciplinate dalle regole dell'AAA e, dove consono, limitate dalle AAA Consumer Rules. Se l'arbitro ritiene che tali costi siano eccessivi o se l'utente invia a EA, all'indirizzo della Notifica di Controversia, una comunicazione in cui dichiara di non essere in grado di pagare le spese necessarie all'avvio di un arbitrato, EA pagherà immediatamente tutte le spese connesse all'arbitrato. L'arbitrato potrà essere condotto di persona, tramite l'invio di documenti, per telefono oppure online. L'arbitro esprimerà la sua decisione per iscritto e fornirà una dichiarazione contenente le motivazioni del verdetto se richiesta da una delle parti. L'arbitro dovrà attenersi alle leggi vigenti, e in caso contrario ogni verdetto potrà essere impugnato. L'utente e EA possono intentare azioni per esigere l'arbitrato, sospendere i procedimenti in corso o confermare, modificare, invalidare o sottoporre a giudizio il verdetto stabilito dall'arbitro.

C. Restrizioni. L’utente ed EA concordano che qualsiasi arbitrato dovrà essere limitato alle controversie tra EA e il singolo utente, sia che si tratti di un risarcimento monetario, sia che si tratti di un provvedimento ingiuntivo, e che qualsiasi risarcimento stabilito in sede di arbitrato sarà applicabile unicamente all'utente nella sua capacità individuale. Nella più ampia accezione consentita dalla legge: (1) nessun arbitrato deve essere unito a un altro; (2) non è consentito l'arbitrato di qualsivoglia Controversia in forma di class action e non è consentito utilizzare procedure tipiche delle class action; e (3) non è consentito investire volontariamente la Controversia di valore rappresentativo per conto del pubblico o di altri soggetti. L'UTENTE ED EA CONCORDANO CHE ENTRAMBI POSSONO ESERCITARE RIVENDICAZIONI NEI CONFRONTI DELL'ALTRO SOLO NEI LIMITI DELLA PROPRIA CAPACITÀ INDIVIDUALE E NON COME PARTI CIVILI O MEMBRI DI UNA CLASSE IN UNA CLASS ACTION O IN UN PROCEDIMENTO A CARATTERE RAPPRESENTATIVO. Inoltre, salvo che entrambe le parti concordino diversamente, l'arbitro non potrà accorpare le rivendicazioni di più individui e non potrà presiedere procedimenti a carattere rappresentativo o di classe di qualunque genere. Se questa specifica disposizione risulterà inapplicabile, l'intero accordo sull'arbitrato in oggetto dovrà considerarsi nullo e non valido.

D. Luogo. Se l'utente è residente negli Stati Uniti, l'arbitrato si terrà in un luogo ragionevolmente raggiungibile dall'utente. Per chi non risiede negli Stati Uniti, l'arbitrato dovrà essere avviato nella Contea di San Mateo, Stato della California, Stati Uniti d'America; l'utente ed EA acconsentono di sottoporsi all'esercizio della giurisdizione personale di tale tribunale ai fini dell'esecuzione dell'arbitrato, della sospensione di procedimenti in corso o della conferma, modifica, annullamento o sottoposizione a giudizio del risarcimento stabilito dall'arbitro.

E. Risarcimento e spese processuali. Se la sentenza dell'arbitro è favorevole alle rivendicazioni dell'utente nei confronti di EA e stabilisce un risarcimento superiore, in valore pecuniario, a quello proposto da EA tramite l'ultima offerta di negoziazione sottoscritta prima dell'invio delle richieste scritte all'arbitro, EA dovrà: 

- pagare all'utente il 150% del risarcimento stabilito dall'arbitro, fino a un massimo di $ 5.000 oltre l'importo stabilito; 
- rimborsare per intero le tasse di registrazione e le spese di arbitrato corrisposte all'AAA. Ciascuna parte sarà responsabile della corresponsione della parcella dei propri avvocati e delle relative spese (inclusi i costi e le parcelle dei periti), ma l'arbitro avrà la facoltà di stabilire le parcelle e le spese degli avvocati se previsto dalla legge applicabile. EA rinuncia a ogni possibile diritto di rimborso per le parcelle degli avvocati e le spese derivanti da qualsiasi arbitrato tra le parti. 

F. Limitazione dell'autorità dell'arbitro. L'arbitro può stabilire un provvedimento dichiarativo o ingiuntivo unicamente a favore della parte individuale richiedente un risarcimento e solo nella misura necessaria a soddisfare la richiesta di tale parte individuale.

G. Modifiche della presente Disposizione. EA non attuerà modifiche rilevanti al presente accordo sull'arbitrato nei confronti di titolari di account senza l'esplicito consenso a tali modifiche.

21. Intero accordo

I Termini di servizio (inclusa la Politica sulla privacy e sui cookie e gli altri Termini aggiuntivi inseriti a titolo di riferimento nel presente documento) e ogni regola o istruzione pubblicata in relazione a un particolare gioco, attività, contest o gara costituiscono l'intero accordo tra l'utente ed EA relativo ai diritti e agli obblighi facenti capo all'utente nell'utilizzo dei Servizi EA. In caso di conflitto tra i Termini di servizio e altre regole o istruzioni pubblicate su un Servizio EA, questo sarà risolto da EA a sua assoluta discrezione.

22. Avvertenza ai residenti in California 

Ai sensi del § 1789,3 del Codice civile della California, si fa presente che (a) EA ha sede in 209 Redwood Shores Parkway, Redwood City, CA 94065, (b) le commissioni e spese dovute per i Servizi EA variano a seconda dei servizi selezionati dall'utente, e (c) se desidera esporre un reclamo sui Servizi EA od ottenere ulteriori informazioni sull'uso di detti Servizi, l'utente può consultare le pagine web del Servizio clienti di EA su help.ea.com/it, support.popcap.com (per i prodotti PopCap) o swtor.com/support (per Star Wars™: The Old Republic) Per eventuali reclami, l'utente può inoltre contattare la Complaint Assistance Unit della Division of Consumer Services del Department of Consumer Affairs per iscritto all'indirizzo 400 "R" Street, Sacramento, CA 95814 o per telefono al (916) 445-1254 or (800) 952-5210.

Per conoscere gli aggiornamenti ai Termini di servizio di EA aggiungere un segnalibro alla pagina web terms.ea.com/it e consultarla regolarmente.

23. Termini aggiuntivi

Termini e condizioni aggiuntive per determinati Servizi EA

Per taluni Servizi EA può essere necessario leggere e accettare i termini e condizioni specifici relativi a quel Servizio. Il diritto dell'utente di utilizzare tali Servizi EA è subordinato ai suddetti termini specifici e ai presenti Termini di servizio. In caso di discrepanza tra i termini specifici e quelli indicati nel presente documento, la decisione in merito tali discrepanze sarà di competenza assoluta e definitiva di EA.

Servizio EA online per il sistema digitale di intrattenimento PlayStation®4
I termini di servizio per PlayStation™Network continuano ad essere pienamente validi e a disciplinare la condotta dell'utente che accede online a EA attraverso PlayStation™Network. Qualsiasi conflitto tra i Termini di servizio di EA e i Termini di servizio e l'Accordo con l'utente di PlayStation™Network sarà risolto a favore di questi ultimi.

Acquisti da PlayStation®Store in Europa
Tutti i contenuti acquistati in un negozio in-game saranno acquistati da Sony Network Entertainment Europe Limited ("SNEE") e saranno soggetti ai Termini di servizio e alle Condizioni d'uso di PlayStation™Network disponibili su PlayStation®Store. Consulta i diritti d'uso per ogni acquisto effettuato, poiché possono differire in base al contenuto. Se non diversamente specificato, i contenuti disponibili nei negozi in-game sono rivolti ad utenti con la stessa età consigliata per il gioco.

Adobe® Products
Adobe® Flash® Player. Copyright © 1996 - 2012. Adobe Systems Incorporated. Tutti i diritti riservati. In attesa di brevetto negli Stati Uniti e negli altri paesi. Adobe and Flash sono marchi commerciali o marchi registrati negli Stati Uniti e/o in altri paesi.

Adobe® Shockwave® Player. Copyright © 1996 - 2012. Adobe Systems Incorporated. Tutti i diritti riservati. Adobe and Shockwave sono marchi commerciali o marchi registrati negli Stati Uniti e/o in altri paesi.

Adobe® AIR™. Copyright © 2007 - 2012. Adobe Systems Incorporated. Tutti i diritti riservati. Adobe and Adobe AIR sono marchi commerciali o marchi registrati negli Stati Uniti e/o in altri paesi.


Versione 68441_2

