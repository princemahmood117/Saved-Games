ELECTRONIC ARTS GIZLILIK VE ÇEREZ POLITIKASI

Geçerlilik Tarihi: 17 Mayıs 2016

Bir EA Hesabı (önceden Origin Hesabı olarak bilinirdi) ("Hesap") alarak ve bu siteyi kullanarak ve/veya herhangi bir çevrimiçi EA ürününü ya da mobil ürünü ve servisi kullanarak, EA Gizlilik Politikasını ve hesap bilgilerinizi ABD'ye gönderebileceğimizi ve orada depolayabileceğimizi kabul etmiş olursunuz. Kayıt olarak, EA şirketinin aşağıdaki gizlilik politikasına uygun olarak verilerinizi işleyebileceğini ve EA Servis Koşullarına uyacağınızı kabul etmiş olursunuz.

BU GİZLİLİK POLİTİKASINI KABUL ETMİYORSANIZ, HERHANGİ BİR EA SİTESİNİ, ÇEVRİMİÇİ VEYA MOBİL ÜRÜNÜ YA DA SERVİSİ LÜTFEN KULLANMAYINIZ. Gizlilik politikamızı değiştirirsek, bu değişiklikleri bu gizlilik bildiriminde, giriş sayfasında veya başka yerlerde yayınlayacağız, böylece hangi bilgileri topladığımızı, nasıl kullandığımızı ve, bilgileri ifşa edersek, hangi şartlar altında ifşa edeceğimizi bileceksiniz. Bu gizlilik bildirimini istediğimiz zaman değiştirme hakkını saklı tutuyoruz, bu sebeple lütfen sık sık gizlilik politikasını gözden geçirin. Bu politikada veya çocuğunuzun bilgilerini kullanma biçiminde somut veya kayda değer değişiklikler yaparsak, e-posta yoluyla veya giriş sayfamızda uyarı yoluyla size veya ebeveyne/veliye bildireceğiz. Çevrimiçi ürünlerimizi ve mobil ürünlerimizi ve servislerimizi kullanmaya devam etmeniz, çevrimiçi Gizlilik Politikamızdaki değişiklikleri kabul ettiğiniz anlamına gelecektir.

I.    EA Çevrimiçi ve Mobil Gizlilik Politikası: Giriş

EA ve yan şirketleri hakkınızdaki bilgilerin nasıl kullanıldığına ve paylaşıldığına önem verdiğinizin bilincindedir ve bu bilgileri özenle ve dikkatli kullanıp paylaşacağımıza güven duymanızdan dolayı size müteşekkiriz. Tüketicilerin gizlilik haklarına saygı duyarız ve hakkınızda toplanan bilgileri korumanın önemini kabul ederiz. Çevrimiçi ürünlerimizi ve/veya servislerimizi (çevrimiçi oyun oynama dahil) kullanırken web sitelerimiz ve mobil platformlar üzerinde çevrimiçi topladığımız kişisel ve kişisel olmayan bilgileri nasıl depoladığımızı ve kullandığımızı açıklamak için bu küresel çevrimiçi Gizlilik Politikasını benimsedik. Bu politika, iş ilanlarına yanıt olarak verilmiş çevrimiçi bilgileri kapsamaz. Daha fazla bilgi için, lütfen www.jobs.ea.com adresindeki EA iş ilanları hakkındaki EA İş Verileri Gizlilik Bildirimini gözden geçirin.

Birleşik Devletler, Kanada veya Japonya'da ikamet ediyorsanız, bu koşullar siz ve Electronic Arts Inc. arasında bir sözleşmedir.  Başka bir ülkede ikamet ediyorsanız, o zaman bu koşullar siz ve Electronic Arts Swiss Sàrl arasında bir sözleşmedir.

II.    Kişisel Bilgiler Nelerdir ve EA Bu Bilgileri Ne zaman Toplar?

EA, hem kişisel hem de kişisel olmayan tüketici bilgilerini toplar. EA tarafından toplanan kişisel bilgiler aşağıda bu bölümde ele alınmıştır. Kişisel olmayan bilgiler aşağıda Bölüm III'te ele alınmıştır.

Kişisel bilgiler, kimliğinizi belirleyen, kendi başlarına kullanılabilen ve çevrimiçi veya çevrimdışı olarak sizinle temas kurmada kullanılabilecek bilgilerdir. EA, aşağıdaki durumlarda çevrimiçi ziyaretçilerimizden kişisel bilgiler toplayabilir:

-    Yarışma kaydı ve ödül kabulü;
-    Garanti kaydı ve talepleri;
-    Müşteri desteği ve/veya teknik servis talepleri;
-    Oyuncuları eşleştirme ve birebir çevrimiçi diğer yarışmalar;
-    Oyun ve/veya diğer oyunlara özgü etkinlikler için kayıt;
-    Haber bülteni abonelikleri, tavsiye servisleri ve diğer pazarlama anketleri ve e-posta kampanyaları;
-    EA Hesabı ve/veya diğer servis hesapları için kayıt;
-    Kişisel profil oluşturma;
-    Ürün, servis ve/veya abonelik siparişleri;
-    Sitemizdeki üçüncü taraf servis sağlayıcılarından servis talepleri;
-    Sosyal ağlar veya diğer üçüncü taraf servisler üzerinde ürünlerimize ve/veya servislerimize erişim;
-    Kullanım ve/veya katılım için kişisel bilgilerin gerektiği yazılımlarımızı, mobil veya çevrimiçi servislerimizi başka şekilde kullanma.

Toplanan bilgiler, etkinliğe bağlı olarak çeşitlilik gösterecektir ve adınızı, e-posta adresinizi, ev adresinizi, doğum tarihinizi, cep telefonu numaranızı ve kredi kartı bilgilerinizi kapsayabilir. Doğrudan cep telefonlarına satış talimatlarını gönderebilmemiz için, EA Mobil sitesini ziyaret edenlerden cep telefonu şebekelerinin adı, cep telefonlarının modelleri ve geçerli bir telefon numarası sorulabilir. Bu bağlamda, cep telefonu numaranız sadece size oyununuzu indirmek için bir bağlantı içeren kısa mesaj göndermede kullanılacak ve başka herhangi bir maksatla saklanmayacaktır. Ödül kazananların, vergi işleri için Sosyal Güvenlik veya diğer kimlik numaralarını vermeleri gerekebilir ve bu bilgiler sadece ödülün verilmesinde kullanılacaktır.

III.    Kişisel Olmayan Bilgiler Nelerdir ve EA Bu Bilgileri Ne Zaman Toplar?

Kişisel olmayan bilgiler kendi başlarına kimliğinizi tespit etmek veya sizinle temas etmek için kullanılamaz. EA, hem web sitemiz üzerinde hem de oyun oynanışı sırasında ve yazılım kullanımını esnasında (bilgisayarda ve oyun sistemi platformlarında) çevrimiçi ve mobil ürünleri ve servisleri kullanımız hakkında kişisel olmayan bilgiler toplar.

EA Hesabınız etkin olduğu müddetçe veya size servisler sunmak için gerekli oldukça bilgilerinizi saklayacağız. EA Hesabınızı iptal etmeyi arzu ederseniz veya bilgilerinizin daha fazla kullanmamamızı talep ederseniz, sitemizde privacyadmin.ea.com adresinde listelenmiş ülkenizdeki Gizlilik Politikası Yöneticisi ile veya ülkeniz bu listede yoksa, ABD'deki Gizlilik Politikası Yöneticisi ile iletişime geçin.   Bilgilerinizi tutmamız gereken yasal durumlar mevcut olabilir.

A.    EA Ne Tür Kişisel Olmayan Bilgiler Toplar?

EA çevrimiçi ve mobil ürünlerini ve servislerini kullandığınızda veya kişisel bilgisayarınız ya da oyun sisteminizle oyunlarımızı oynadığınızda, sizinle iletişim kurmanın yanı sıra ürünlerimizi ve servislerimizi geliştirmek, program açıklarını gidermek, size servisler sunmak, yazılım güncellemelerinin, dinamik olarak sağlanan içeriğin ve ürün desteğinin sunuluşunu kolaylaştırmak vb. amaçlar için şahsen kimliği açığa vurmayan belli bilgiler toplayabiliriz.   Toplanan kişisel olmayan bilgiler, cinsiyet, yaş, posta kodu gibi demografik bilgileri, bilgisayarınız, donanımınız, yazılımınız, platformunuz, oyun sisteminiz, medyanız, mobil cihazınız hakkında benzersiz cihaz kimlik kodları veya başka cihaz tanımlayıcı kodları, olay verileri, İnternet Protokol (IP) adresi, ağ Ortam Erişim Kontrolü (MAC) adresi ve bağlantısı gibi bilgileri içerebilir. Örneğin, arkadaş listeleri veya alışverişler gibi çevrimiçi profiller veya hesap tercihleriniz aracılığıyla ve anketlerde vermiş olabileceğiniz başka verilerin yanı sıra, kullanıcı adı veya rumuzu, özellik kullanımı, oyun istatistikleri, puanları ve başarıları, kullanıcı sıralamaları ve tıklama yolları gibi kişisel olmayan başka bilgiler de toplarız. Pazar araştırmaları ve demografik araştırmalar ve/veya veriler ile bağlantılı olarak, üçüncü taraflardan doğrudan sizin verdiğiniz kişisel bilgileri takviye etmede kullandığımız kişisel olmayan veya halka açık bilgiler alabiliriz.

B.    EA Nasıl Kişisel Olmayan Bilgiler Toplar?

EA, örneğin, çevrimiçi ve mobil alışverişler, oyun kaydı ve pazarlama anketleri dahil olmak üzere çeşitli çevrimiçi ve mobil aktiviteler bağlamında bilgiler verdiğinizde, kişisel bilgiler ile birlikte kişisel olmayan bilgileri de toplar.  İlaveten, biz ve diğer üçüncü kişiler, pasif olarak kişisel olmayan demografik bilgiler toplamak, sitelerimizdeki deneyiminizi kişiselleştirmek ve aşağıda açıklandığı gibi reklamları ve diğer aktiviteleri takip etmek için çerezler ve başka teknolojiler kullanırız. Toplanan verilerden, IP adresinize bağlı olarak ödenecek vergi oranını belirleme gibi, başka bilgiler de türetebiliriz.

1.    Çerezler

Çerezler, web siteleri içinde gezintileri izlemek için İnternet tarayıcınıza eklenen minik dosyalardır. Çerez bilgileri ile kişisel bilgiler arasında bağlantı kurabiliriz. Çerezler, mağazamızda satın almak için neleri seçtiğinize, görüntülediğiniz sayfalara veya oynadığınız oyunlara dair bilgiler ile bağlantılıdır. Bu bilgiler, örneğin, alışveriş sepetinizin kaydını tutmak ve aynı reklamı tekrar görmememizi sağlamak için kullanılır. Ayrıca, ilgi alanınıza giren içerikleri temin etmek ve web sitesini veya oyun kullanımını takip etmek için de çerezler kullanırız. Biz ve diğer üçüncü kişiler, hangi oyunların oynandığına, oyun oynamak için kaç saat harcandığına ve hangi bağlantılara veya reklamlara tıklandığına dair bilgiler toplarız. Sitelerimizden bazıları, reklam gösterimi için dışarıdan bir reklam şirketi kullanırlar. Bu reklamlarda çerezler bulunur. Banner reklamlarından gelen çerezler reklam şirketlerimizce hazırlanırlar ve EA bu bilgilere erişim sahibi değildir. Çoğu tarayıcı, siz bir web sitesiniz ziyaret ettiğinizde çerezleri otomatik olarak kabul edecek şekilde ayarlanmıştır. Çerezleri kapatabilirsiniz veya çerez gönderildiğinde tarayıcınız sizi uyaracak şekilde ayarlayabilirsiniz. Ancak, bunu yaparsanız, sitelerimizin bazı kısımları düzgün çalışmayacaktır. Bilgisayarınıza çerezler yerleştirilmeye çalışıldığında sizi uyaracak şekilde tarayıcınızı ayarlayabilir veya izin verdiğiniz çerez türlerini sınırlayabilirsiniz. Çerezlerinizi nasıl kapatacağınıza dair daha fazla bilgi için, lütfen help.ea.com adresini ziyaret edin.

Biz ve diğer üçüncü kişiler, sitelerimizde Flash teknolojisini kullanan, "paylaşılan yerel nesneler" olarak da bilinen, flash çerezlerini de kullanabiliriz. Flash çerezleri, tarayıcı çerezlerine benzerdirler ve sitenin görünüşünü ve düzenini kişiselleştirmek için site ayarlarını hatırlamada kullanılırlar. Normal çerezlere benzer biçimde Flash çerezleri de, bilgisayarınızda minik dosyalar olarak temsil edilirler. Flash çerezlerinin yerleştirilmesinin önüne geçmenin bir yolu, www.macromedia.com adresinde Macromedia Web Sitesi Gizlilik Ayarları Panelindeki tercihlerinizi düzenlemektir.

Çerezleri kapatırsanız, oyun aktivitelerinizi takip etmek ve desteklemek için çerezler elzem olduğundan, oyunlarımızı oynarken bazı özellikleri ve işlevleri kaybedebilirsiniz. Oyunlarımızda veya web sitelerimizde reklamlar gösteren şirketlerin de çerezler veya başka teknolojiler kullanabileceğini ve bu uygulamaların bu şirketlerin kendi politikalarına tabi olduğunu lütfen unutmayın.

Bu gizlilik politikasının sadece EA tarafından çerezler kullanımını kapsadığını ve herhangi bir reklamcının çerezler kullanımını kapsamadığını lütfen unutmayın.

2.    Şeffaf GIF Dosyaları ve Takip Kodları

Şeffaf GIF dosyaları (diğer adlarıyla web böcekleri, web işaretçileri ya da etiketleri) web sayfasına, web tabanlı belgeye veya e-posta mesajına yerleştirilen minik grafik görüntülerdir. Kullanıcı şeffaf GIF dosyalarını fark etmez, çünkü genelde çok ufaktırlar (sadece 1 x 1 piksel) ve web sayfasının, belgenin veya e-posta mesajının arka planıyla aynı renktedirler. Hakkınızda bilgi toplamak için şeffaf GIF dosyaları kullanmayız. Ancak, web sayfalarımız, özelliklerimiz veya bir web sayfasındaki başka unsurlar için istatistiki kullanım bilgileri derlemek amacıyla şeffaf GIF dosyaları kullanabiliriz. Bu bilgileri, kullanıcı deneyimini kişiselleştirmek ve web sayfalarımızdaki kullanıcı deneyimlerinin istatistiki analizi için kullanıcı ile eşleştiririz.

Biz ve diğer üçüncü kişiler, belli tanıtım mesajlarından mevcut kullanıcılarımızı hariç tutarak veya yeni bir kurulumun kaynağını tespit ederek daha etkili reklam yapmamıza imkan veren takip kodları (pikselleri) da kullanabiliriz.

3.    İnternet Günlük Dosyaları

EA ve diğer üçüncü kişiler IP adresleri içeren günlük dosyaları tutabilir. IP adresi, İnternet Servis Sağlayıcınız tarafından bilgisayarınıza atanan rakamlardan oluşan bir adrestir. Genelde, web sitelerimiz üzerindeki trafiği izlemek, teknik sorunları gidermek ve kullanıcıların ürünlerimizle bağlantılı yetkilerini onaylamak için kayıt dosyaları kullanırız. Web sitelerimizi kullanıcıların kötüye kullanması halinde, belli IP adreslerini veya lisanslı donanım üreticilerimiz tarafından sağlanan oyun sistemi ID numaralarını engelleyebiliriz. Eğer varsa, IP adresleri ve oyun sistemi ID'leri Hizmet Şartlarını yürütmek amacıyla kullanılabilir.

4.    Analiz Ölçüm Araçları ve Diğer Teknolojiler

EA, çevrimiçi ürünlerimizi ve servislerimizi kullandığınızda ve/veya oyunlarımızı bilgisayarınızda, oyun sisteminizde ve/veya mobil cihazınızda oynadığınızda, kişisel olmayan bilgileri toplamak için kendi mülkiyetinde olan analiz ölçüm araçlarını ve başka üçünü kişi analiz teknolojilerini kullanır. Bu araçlar ve teknolojiler, çerezler, IP adresleri (yaklaşık coğrafi konumunuzu belirleme amacı için dahil olmak üzere), mobil ya da diğer donanım cihazı kimlik kodlarını ya da başka cihaz tanımlama bilgileri, tarayıcı tipleri, tarayıcı dili vb. dahil belli bilgi türlerini, tarayıcınızdan aktarılan bilgileri (varsa), gelinen veya çıkış sayfalarını ve URL adreslerini, platform tipini, tıklama sayısını, medyanız, çevre birimi donanımınız, makinenizde ve/veya cihazınızda kurulu yazılım ve/veya uygulamalar hakkındaki bilgileri, alan adlarını ve tiplerini, sonuç sayfalarını, görüntülenen sayfaları ve bu sayfaların sırasını, belli sayfalarda geçirilen süreleri ve tarihleri, başka İnternet ve web sitesi kullanım bilgilerini, oyun durumunu ve web sitelerimizde ya da oyunlarımızda faaliyet saatleri ve tarihleri, oyun istatistikleri ve ölçümleri, özellik kullanımı ve alışveriş geçmişi dahil oyunumuzun nasıl kullanıldığına dair bilgileri ve bunların yanı sıra MAC adresi, benzersiz mobil cihaz kimlik kodları (varsa) ve diğer benzer bilgiler.

Sitelerimizde ve çevrimiçi ve mobil ürünlerimiz ve/veya servislerimizde bilgiler toplayan üçüncü taraf analiz şirketleri, topladıkları bilgileri, hem çevrimiçi ve/veya mobil ürünler ve servislerden bağımsız olarak topladıkları bilgilerle hem de kendi web sitelerinde sizin aktivitelerinizle ilişkili olarak başka web sitelerinden ve/veya başka çevrimiçi veya mobil ürünlerden ve servislerden bağımsız olarak topladıkları bilgilerle birleştirebilirler. Bu şirketlerin pek çoğu kendi gizlilik politikaları çerçevesinde bilgileri toplar ve kullanırlar.

Bazı EA web siteleri ve servisleri, Google Inc. ("Google") tarafından sunulan bir web analiz servisi olan Google Analytics'i kullanırlar. Google Analytics, kişisel bilgisayarınızda saklanan ve bu web sitenizi kullanımınızın analiz edilmesine olanak sağlayan metin dosyaları olan "Çerezler"i kullanır. Bu çerezler aracılığıyla toplanan, web sitelerini kullanımınıza dair bilgiler ABD'de bulunan Google sunucusuna iletilecek ve Google sunucusunda tutulacaktır. EA adına, Google, bu web sitelerini kullanımınızı değerlendirmek, web site faaliyetleri hakkında raporlar hazırlamak ve/veya bu web siteleriyle alakalı başka servisleri web site operatörlerine sunmak için bu bilgileri kullanacaktır. Google Analytics tarafından toplanan IP adreslerinize, Google'daki başka veriler ile eşleştirilmeyecektir. Tarayıcı ayarlarınızı düzenleyerek bu çerezlerin yüklenmesini engelleyebilirsiniz. Çerezleri engellerseniz, EA web sitelerinin tüm özelliklerini kullanamamanızın olasılık dahilinde olduğu lütfen hatırınızda tutunuz. Çerezlerin bilgilerinizi toplamasını ve depolamasını http://tools.google.com/dlpage/gaoptout?hl=en bağlantısından tarayıcı eklentisini indirip kurarak da önleyebilirsiniz.

Sitelerimizde ve çevrimiçi ve/veya mobil ürünlerimizde ve/veya servislerimizde kendi teknolojileriyle faaliyet gösteren diğer analiz şirketlerinin eksiksiz bir listesi privacyappendix.ea.com adresinde bulunabilir.

5.    Reklam Yayınlama Teknolojisi

EA web siteleri, çevrimiçi veya mobil ürünleri veya servisleri, ürünlerimiz veya servislerimizde reklam yayınlamak suretiyle hem bilgiler toplamak hem de takip etmeye yardımcı olmak için çerezler, şeffaf GIF dosyaları, web işaretçileri, takip kodları veya başka teknolojiler kullanan üçüncü kişi reklam teknolojileri içerebilirler. Bazı üçüncü kişi dinamik oyun içi reklam teknolojileri, siz çevrimiçiyken geçici olarak web tarayıcınıza veya mobil cihazınıza reklam yüklenmesine ve değiştirilmesine imkan sağlar. Biz veya reklam teknolojisini işleten üçüncü kişiler sitede, çevrimiçi veya mobil üründe veya serviste  uygun reklamın sergilendiğini garanti etmek ve verili bir reklamın ilk kez veya mükerrer kere görüntüleme sayısını hesaplamak veya kontrol etmek ve/veya ilgi alanınıza girin reklamlar sunmak ve reklam kampanyalarının etkisini ölçmek için hem sizin donanımızdan veya cihazınızdan derlenmiş bilgiler hem de yaş ve cinsiyet gibi demografik bilgiler kullanabiliriz.   Bu amaçla, biz veya üçüncü kişiler IP adresi, (yaklaşık coğrafi konumunuzu belirlemek dahil olmak üzere), benzersiz cihaz kimlik kodu, yazılımınız, uygulamalarını ve donanımınız hakkında bilgiler, tarayıcı bilgileri (ve/veya tarayıcı üzerinden iletilen bilgiler), donanım, makine veya cihaz üreticisi ve modeli, sunulan reklam(lar), oyuna giriş konumu, reklamın görünür olduğu süre, başka İnternet ve web sitesi kullanım bilgileri, sizin görüntülediğiniz web sayfaları ve mobil internet siteleri (bunlara ilaveten tarihi ve saati), alan adı tipi, reklamın büyüklüğü, reklama yanıt (yanıt verilmişse) ve görüş açısı dahil, veriler kayıt edebilir. Daha önce bahsedilen veriler bu politikaya ve reklam yayınını sağlayan şirketin gizlilik politikasına göre kullanılabilir ve açıklanabilir.  

Bize reklam veren reklam reklamcılık şirketleri, EA'den edinilen veya toplanan bilgileri, web tarayıcınızın onların web sitelerindeki aktiviteleriyle bağlantılı olarak başka web sitelerinden ve/veya diğer çevrimiçi veya mobil ürünlerden ve servislerden bağımsız olarak topladıkları bilgilerle birleştirebilirler. Bu şirketlerin pek çoğu kendi gizlilik politikaları çerçevesinde bilgileri toplar ve kullanırlar.

Sitelerimizde ve çevrimiçi ve/veya mobil ürünlerimizde ve/veya servislerimizde kendi ağlarıyla faaliyet gösteren reklam şirketlerinin listesi privacyappendix.ea.com adresinde bulunabilir.

Bu site, mobil ürünlerimiz ve EA'ya ait olmayan/EA tarafından yönetilmeyen diğer siteler ya da ürünler ya da Ulusal Reklam İnisiyatifi (NAI) üyeleri reklam ağı tarafından sağlanan hedefe yönelik reklam "dışında kalanlar" ile etkileşiminize bağlı olarak bilgi toplayabilecek büyük reklam yayınlama şirketlerinin uygulamaları hakkında daha fazla biligi için www.networkadvertising.org adresini ziyeret etmelisiniz.

Mobil ürünlerimiz içindeki hedefe yönelik reklamlar veya dışında kalanlar için bu politikanın privacyappendix.ea.com adresinde bulunan ekine bakın.

Bu reklam yayın teknolojileri sitelerimize, çevrimiçi veya mobil ürünlerimize ve servislerimize entegredir. Bu teknolojiyi kullanmak istemiyorsanız, bu ürünlerimizi oynamayınız.

6. Hileyi ve Dolandırıcılığı Önleme Teknolojileri

EA, oyunlarındaki bütün oyuncular için adil ve güvenli bir oyun ortamı yaratmaya çabalamaktadır. Oyuncuların deneyimlerini olumsuz etkileyebilecek dolandırıcılık faaliyetlerini ve hareketlerini önlemek amacıyla, çevrimiçi ürünlerimizin ve/veya servislerimizin (çevrimiçi oyunlar dahil) ve mobil platformlarımızın kullanımı sırasında internetteki varlığımıza yönelik sahtekarlığı engellemek için EA'in hileyi önleme yazılımı veya uygulamaları kullanma yetkisi vardır.
EA çevrimiçi ürünleri ve/veya servisleri üzerinde oturum açma sırasında, bir EA Hesabı açma esnasında ve/veya satış noktasında, EA makine bileşenlerinin imzasını yaratmak için cihazınız hakkında veriler toplayabilir. Bu amaçla toplanan bilgiler, tekrar geri dönüştürülebilir şekilde tutulmaz. EA, toplanan bilgileri dolandırıcılığı önlemek ve kimlik doğrulama amaçları için kullanır. EA, makine imzasını bu amaçla EA Hesabınızla birleştirebilir. Bu şekilde birleştirilen veriler, başka herhangi tarafla paylaşılmayacak ve EA tarafından yalnızca güvenlik ve kimlik doğrulama amaçları için kullanılacaktır.

IV.    Üçüncü Kişilerin EA'ya Sağladığı Bilgiler.

Aşağıda ele alındığı gibi, EA ayrıca üçüncü kişilerden de kişisel ve kişisel olmayan bilgiler alır. EA, bu verileri yalnızca bu politika ile uyumlu amaçlarla kullanır.

1.    Xbox Live

EA oyunlarını oynamak için Microsoft’un Xbox Live Hizmetleri aracılığıyla kayıt olduysanız, size bir EA Online hesabı açabilmemiz için Microsoft, Xbox Live hesap bilgilerinizi EA'ya verecektir. EA'in Xbox Live başlıklı oyunlarını oynamak için bir EA Hesabına ihtiyacınız vardır. EA'in Xbox Live başlıklı oyunlarını oynamak için kayıt olarak, Microsoft'un EA'ya kullanıcı hesabı bilgilerinizi aktarabileceğini kabul etmiş olursunuz. Microsoft’tan EA’ya aktarılan bilgiler Oyuncu Etiketinizi, e-posta adresinizi, eyalet ya da ilinizi, ülkenizi, dilinizi ve yaşınızı içerir ancak kredi kartı numarası veya diğer finansal hesap bilgilerini içermez.

2.    Üçüncü Kişilerden Toplanan Diğer Kişisel Bilgiler

Doğrudan sizin verdiğiniz veya toplanan kişisel ve anonim bilgileri takviye etmede kullandığımız pazar araştırmaları ve demografik araştırmaların yanı sıra, ürünlerimizin ve servislerimizin dağıtımı ve işletilmesiyle bağlantılı olarak üçüncü kişilerden başka bilgiler de alabiliriz. Twitter ve Facebook gibi bazı üçüncü kişi servisler de, sizin izninizle bu servisler üzerindeki hesaplarınızdan bize bilgiler sağlayabilir.

Sosyal ağ veya başka üçüncü kişi platform ya da servis üzerinde EA oyunu oynayarak veya ürünlerimizden ve/veya servislerimizden birisi aracılığıyla bu tür bir üçüncü kişi ağa, platforma veya servise bağlanarak, üçüncü kişi sosyal ağ veya platformdaki ayarlarınıza bağlı olarak sosyal ağ/üçüncü kişi platform Uygulama Programlama Ara yüzü (API) aracılığıyla sosyal ağ veya üçüncü kişi platformun EA'ya aktarabilmesine onay vermiş olduğunuz herhangi bir bilgiyi ve tüm bilgileri bu Gizlilik Politikası çerçevesinde EA'nın toplamasına, depolamasına ve kullanmasına izin veriyor olursunuz. Ürünlerimiz ve/veya servislerimiz aracılığıyla üçüncü kişi ağa bağlandığınızda ve/veya sosyal bir ağ veya başka üçüncü kişi platform veya servis aracılığıyla uygulamalarınızdan birisini "kabul ettiğinizde" veya uygulamaya "izin verdiğinizde" (veya benzer bir terim), bağlantı yaptığınızda kabulünüz vuku bulur.

Ayrıca, e-posta adres defterlerini veya diğer kişi listelerini yüklemeyi seçen diğer EA kullanıcılarından da sizin hakkınızda bilgiler alabiliriz veya toplayabiliriz. Bu bilgiler, bizim tarafımızdan depolanacak ve öncelikle sizin ve arkadaşlarınızın bağlanmalarına yardımcı olmada kullanılacaktır.

Pazar araştırmaları ve demografik araştırmalar ve/veya veriler ile bağlantılı olarak, üçüncü taraflardan doğrudan sizin verdiğiniz kişisel bilgileri takviye etmede kullandığımız kişisel olmayan veya halka açık bilgiler alabiliriz.

V. EA tarafından Toplanan Bilgilerle Ne Yapılır?

A. EA Bilgilerinizi Nasıl Kullanır?

EA bilgilerinizi,belirli taleplerinizi ve siparişlerinizi yerine getirmek ve size alışveriş teyidi ve hesapla ilgili diğer bilgileri göndermek için kullanır. Ayrıca, verdiğiniz kişisel bilgiler size yeni ürünler, özellikler, geliştirmeler, özel teklifler, yükseltme fırsatları, yarışmalar ve ilginizi çekebilecek etkinlikler dahil çeşitli konularda iletiler göndermemize olanak sağlayacaktır. Daha sonra e-posta ile gönderilen bu iletileri almamayı seçebilirsiniz.

Bunun dışında EA, kişisel ve kişisel olmayan bilgileri tek başına ya da birlikte, kullanıcı deneyiminizi daha iyi bir hale getirmek, ürün ve hizmetlerimizi iyileştirmek, müşterilerimizin davranışlarını ve tercihlerini anlamak, teknik sorunları gidermek, reklamları yayınlamak için, doğrulama amacıyla, Hizmet Koşullarımızı uygulamak, ürün ve hizmetlerimizin düzgün çalışmasını sağlamak ve bunların iyileştirilmesine yardımcı olmak için kullanır. Ayrıca, mükemmel müşteri hizmeti sunmak, sadakat programlarını uygulamak ve iletişimleri, teklifleri, web sayfalarını veya oyun deneyimini sizin için özelleştirmek de dahil çeşitli amaçlarla kişisel olmayan bilgileri; e-posta adresi gibi kişisel bilgilerle birleştiririz. 

Çevrimiçi ve mobil ürünlerimiz ve hizmetlerimiz üzerinden Facebook, Game Center veya başka bir üçüncü parti hizmeti gibi arkadaş bulma araçlarını kullanarak; bu arkadaş bulma araçlarını kullanmanın size kişi bulma konusunda yardımcı olmasının yanı sıra kişilerinizin EA Hesabınızı (kişisel bilgisayarınızda, cep telefonunuzda ve konsol platformlarında oynanan oyunlar dahil ilgili oyun haklarınızı) sosyal ağ profiliniz ve/veya e-posta adresinizle ilişkilendirmelerine olanak sağlayacağını da kabul etmiş olursunuz. Mevcut EA sosyal platformları üzerinden erişilebilir olabilecek olan arkadaş listeniz bu gizlilik politikasına tabi olacaktır. EA veya Origin arkadaş listesine eklemeyi tercih ettiğiniz arkadaşlarınızın sizi farklı EA ürün ve hizmetleri bağlamında bulabileceğini ve/veya tanımlayabileceğini ve oluşturduğunuz profilleri görebileceğini unutmayın. Söz konusu arkadaşlarınız EA ürün ve hizmet paketi bünyesinde kullandığınız çevrimiçi kişilikleri de görebilir. Arkadaşlarınızı dikkatli seçin.

Bir EA ürünü veya sitesini “Arkadaşınıza Önermek” için tavsiye hizmetimizi kullanırsanız, size arkadaşınızın adını ve e-posta adresini soracağız. Arkadaşınıza sizin adınıza siteyi ziyaret etmesi veya ürünümüze göz atması için bir davet e-postası göndereceğiz. EA, arkadaşınızın adını ve e-posta adresini kısa bir süreliğine sadece söz konusu e-postayı göndermek ve aynı e-posta iletisinin birden fazla kopyasını almadığından emin olmak amacıyla artıklık kontrolü için saklayacaktır. Bu bilgileri başka bir amaçla saklamayız veya kullanmayız.
Turnuvalara ve diğer çevrimiçi oyun etkinliklerine katılımınız, katılımınız yoluyla oluşturulan istatistik verilerinin (puanlarınız, sıralamanız ve başarılarınız gibi) toplanması, kullanılması, saklanması, iletilmesi ve genel olarak açıklanması şartına tabidir.

B.    EA Bilgilerimi Üçüncü Kişilerle Paylaşacak mı?

EA, sizin rızanız olmadan kimliğinizi açığa vuran bilgileri üçüncü kişilerle asla paylaşmayacaktır.   Bununla beraber, kimliği açığa vurmayan, toplu ve/veya halka açık bilgileri üçüncü kişilerle paylaşabiliriz. Kendi başınıza bilgiler paylaşabileceğiniz haller olabilir. Kullanıcı tarafından oluşturulmuş içerik, forumlar, bloglar ve profiller dahil olmak üzere EA üzerinde herekese açık şekilde paylaştığınız bilgiler ile ilgili haklarınız hakkında daha fazla bilgi için lütfen X bölüme bakın. İlginizi çekebileceğine inandığımız ürünler veya servisler sağlayan şirketler ve kurumlarla kişisel bilgilerinizi paylaşması için EA'a izin vermeyi de seçebilirsiniz. Bilgilerinizin paylaşıldığı pazarlama ortağından veya sponsorundan gelen bültenleri iptal etmek için, lütfen o ortak veya sponsor ile doğrudan iletişim kurun.

EA, herhangi bir web sitemiz üzerinden üçüncü kişilere kayıt olmuş 18 yaşın altındaki çocuklar hakkında herhangi bir kişisel bilgi ifşa etmeyiz veya bu politikada öngörülen haricinde kişisel bilgiler paylaşmayız veya ifşa etmeyiz; ancak birleşme, satın alma veya çok düşük ihtimalle de olsa iflas halinde, EA müşteri bilgileri yönetimi, yaştan bağımsız olarak, şirketin takipçisine veya devralana aktarılır.

Ara sıra, EA, e-posta göndermek, ürün, ödül veya promosyon karşılamak, yarışma düzenlemek, kredi kartı işlemlerini yapmak, kargo yapmak veya sitelerimizde başka servisler sağlamak amacıyla adımıza kişisel bilgiler toplamak için anlaşmalı üçüncü kişi şirketler kullanabilir. Bu servisleri talep ederken, anlaşmalı şirketlere adınızı, posta adresinizi, telefon numaranızı ve e-posta adresinizi vermeniz istenebilir. Ziyaretçilerimizin ihtiyaçlarını ve tercihlerini daha iyi karşılayabilmek amacıyla sitelerimizi ve ilgili reklamları istikrarlı biçimde geliştirebilmemiz için, kredi acenteleri, veri analiz veya pazar araştırma firmaları gibi bazı anlaşmalı şirketlerden kendi pazarlama ve demografik araştırmalarımız için bize verdiğiniz kişisel bilgileri takviye etmelerini isteriz. Bireysel müşterilerimizi daha iyi anlamak için, bu bilgileri bize verdiğiniz kişisel bilgilerle eşleştiririz.

Üçüncü taraf ajanslarımız veya hizmet sağlayıcılarımız kişisel olmayan, anonim ve/veya kümelenmiş verilerin dışında herhangi bir bilgi toplar ve/veya bu tür bir bilgiye erişirse EA bu bilgilerin açıklanmış gizlilik politikamıza uygun şekilde kullanımını sağlar. Bu üçüncü kişilerin sizin özel izniniz olmadan kişisel bilgilerinizi başka herhangi bir maksatla kullanmaları yasaktır.

Bizim acentemiz/servis sağlayıcımız olmayan herhangi bir üçüncü kişice kişisel bilgileriniz toplanman önce bilgilendirileceksiniz, böylece, bilgilerinizi o üçüncü tarafla paylaşıp paylaşmamaya dair bilinçli bir tercih yapabilirsiniz.

Kanuni hakları icra etmek için ve kanuna uymak için veya bir devlet teşekkülünün veya başka yetkili bir mercinin emrine uymak için veya kullanıcıların veya başkalarının zarar görebileceği veya kayıpları olabileceği haklarımız, mülkiyetimiz, faaliyetlerimizle alakalı bir potansiyel veya gerçek bir zarar veya karışıklığı çözmek için bilgileri ifşa etmenin elzem olduğunu düşündüğümüzde veya bilgileri ifşa etmenin haklarımızı korumak, dolandırıcılıkla mücadele etmek ve/veya adli bir işlemle, mahkeme kararıyla veya EA nezdinde yasal bir işlemle uyum için elzem olduğuna inandığımızda, suistimali bildirme işleviyle bağlantılı olarak kişisel iletişimler dahil olmak kişisel bilgileri ifşa edebiliriz veya kişisel bilgilere erişim sahibi olabiliriz. Bizim sitelerimizde ve üçüncü kişi sitelerde yayınladığınız ve gönderdiğiniz halka açık bazı bilgilerin, gizli tutulmasını beklememiz gereken herkese açık bilgiler olduğunu unutmayın. Ayrıntılar için Bölüm X'e bakın.

VI.    Bilgiler Nerede Tutulur?

Topladığımız Kişisel Bilgiler, Birleşik Devletler'de ve EA, bağlı kuruluşları ve üçüncü taraf acentelerin faaliyet gösterdiği diğer ülkelerde, bu Gizlilik Politikası'nda belirtilen amaçlar doğrultusunda saklanıp işleme konabilir. Ürünlerimizi kullanarak kişisel bilgilerinizin, Birleşik Devletler'e ve ikamet ettiğiniz ya da vatandaşı olduğunuz ülkedeki kanunlarla aynı gizlilik korumasını sunmayan diğer ülkelere aktarılabileceğini kabul edersiniz. 

EA, İsviçre'den veri toplamak, kullanmak ve saklamak için ABD-İsviçre Güvenli Liman Çerçevesi kriterlerine katılmaktadır. EA, sınır ötesi aktarımları gerçekleştirmek için çeşitli sayıda mekanizmaya bağlı kalırken; bildiri, seçim, dışa aktarım, güvenlik, veri bütünlüğü, erişim ve yürürlüğe koyma hususlarında Güvenli Liman Gizlilik İlkelerine bağlı kalmaya devam ediyoruz. Güvenli Liman programı hakkında daha fazla bilgi edinmek ve onay belgemizi görüntülemek için lütfen http://www.export.gov/safeharbor sitesini ziyaret edin.

VII.    EA Kişisel Bilgilerinizi Nasıl Korur?

EA, kişisel bilgilerinizi güvende ve emniyette tutmanın önemini bilmektedir. EA, kişisel bilgilerinizi korumak ve sistemlerimizin güvenliğini temin etmek için ticareten makul olan çabayı gösterecektir. Sipariş formlarımızda hassas finansal bilgiler girdiğinizde (kredi kartı numarası gibi), ticari olarak makul yöntemler kullanarak bu bilgilerin şifrelenerek iletilmesini sağlarız. Ancak, İnternet üzerindeki aktarma yöntemlerinden veya elektronik depolama yöntemlerinden hiçbiri %100 güvenli değildir. Fiziksel, teknik veya yönetimsel güvenlik önlemlerimizin aşılması ile bilgilerinize ulaşılmayacağını, açıklanmayacağını, değiştirilmeyeceğini veya yok edilmeyeceğini garanti edemeyiz. Sunucularımıza ve sistemlerimize izin verilmeyen erişimden dolayı sorumluluk veya yükümlülük üstlenmeyiz.

VIII.    Bilgilerinizi Gözden Geçirme, Düzeltme, E-posta Listelerinden Silinmeyi İsteme ve Hesabınızı Durdurma

Sitemizde oturum açarak ve "Hesabım", "Profilimi Görüntüle" veya başka hesap ayarlarına giderek hesap bilgilerinizi her zaman düzeltebilir veya güncelleyebilirsiniz. Oturum açamadığınızda veya hesabınızın(hesaplarınızın) durdurulmasını arzu ettiğinizde, sitemizde privacyadmin.ea.com adresinde listelenmiş ülkenizdeki Gizlilik Politikası Yöneticisi ile veya ülkeniz bu listede yoksa, ABD'deki Gizlilik Politikası Yöneticisi ile iletişime geçin. Uygun şekilde bilgileri gözden geçirmek, güncellemek veya kaldırmaktan memnuniyet duyacağız. Bununla birlikte, ihtilafları çözmek, kullanıcı anlaşmamızı icra etmek için ve web sitelerimizin bütünlüğü, güvenliği ve faaliyeti ile alakalı teknik ve yasal şartlardan ve kısıtlamalardan ötürü bilgilerinizi yine de dosyalarımızda tutabiliriz.

Bazı EA siteleri, sitemiz aracılığıyla erişebilir olmayan kişisel bilgiler toplayabilir. Bununla birlikte, bu durumlarda, servis tarafından açıklanmış alternatif erişim yolları aracılığıyla veya privacyadmin.ea.com adresindeki yerel gizlilik politikası yöneticisine yazarak bu bilgilere erişebilirsiniz ve talebinizle ilgili olarak 30 gün içinde sizinle iletişim kurulacaktır.

EA'ya bir EA veya Playfish uygulaması üzerinden Facebook hesabınıza erişim izni verdiyseniz, privacyadmin.ea.com adresinde listelenmiş olan Gizlilik Politikası Yöneticisine başvurarak ve kullanılmış olan Facebook uygulamasını belirterek EA'dan Facebook bilgilerinizi silmesini isteyebilirsiniz. Facebook'taki bir uygulamayla eşleştirilmiş verilerinizin silinmesi sonucunda bu uygulamaya artık erişim sahibi olmayacağınızı aklınızda tutun.

IX.    Çocuklar Hakkında Özel Not

Çoğu EA çevrimiçi veya mobil ürünü ve servisi genel kullanıcılara hitap eder ve bilerek çocuklardan herhangi bir kişisel bilgi toplamaz. Bir EA çevrimiçi veya mobil ürünü veya servisi yaş bilgileri topladığında ve kullanıcılar kendilerinin 13 yaşından küçük olduğunu belirttiğinde, bu ürün veya servis ya bu kullanıcıların kişisel bilgiler vermelerinin önüne geçecek ya da çocuklarının kişisel bilgilerinin toplanması, kullanılması ve paylaşılması için ebeveynlerden onay alınmasını sağlayacaktır. Servislerimizi sunmak için makul şekilde gereken daha fazla bilgi vermelerini 13 yaşından küçük çocuklardan bilerek talep istemeyiz.

EA'in çevrimiçi veya mobil ürünleri ve servislerini kullanması için çocuğunuza onay verirseniz, bunun e-posta, anlık mesajlaşma ve çevrimiçi gruplar dahil genel kullanıcılara hitap eden iletişim servislerini kapsayacağını ve çocuğunuzun her yaştaki başka kullanıcılarla kişisel bilgiler paylaşabileceğini veya her yaştaki kullanıcılara kişisel bilgiler ifşa edebileceğini lütfen hatırınızda tutunuz. Ebeveynler, önceden verdikleri onayları değiştirebilir veya geri alabilir ve privacyadmin.ea.com adresinden ilgili Gizlilik Politikası Yöneticisine e-posta göndererek çocuklarının kişisel bilgilerini inceleyebilir, düzenleyebilir veya silinmesini talep edebilirler.

Bu gizlilik bildiriminde, çocukların kişisel bilgilerinin toplanmasını, kullanımını veya ifşasını ebeveynlerin onay verdiğinin ötesinde bir şekilde genişleten bir değişiklik yaparsak, ebeveyn bundan haberdar edilecek ve ebeveynden tekrar onay almamız gerekecektir.

Yabancılarla iletişim kurma ve çevrimiçi kişisel bilgiler ifşa etme konularını çocuklarınızla konuşmanızı tavsiye ederiz.  Siz ve çocuğunuz, İnterneti güvenle kullanmaya dair ek bilgiler için Çevrimiçi Güvenlik web sayfamızı gözden geçirmelisiniz.

Toplanan bilgiler, bu gizlilik politikasıyla uyumlu şekilde güvene alınır (üstte Bölüm VII'e bakın). Çocuğunuzun bilgilerini işleme yöntemimizi değiştirirsek, bu politikayla uyumlu bir şekilde size bildireceğiz.

Etkinliğe katılması için makul derecede elzem olandan daha fazla bilgiyi açıklayarak çocuğun yarışmalar gibi bir etkinliğe katılmasını hiçbir surette şart koşmayız. Belli sitelerde, rızadan tümüyle bağımsız olarak çocukların katılmalarına izin vermeyebiliriz.

X.    Kullanıcı Tarafından Yaratılan İçerikler, Çevrimiçi Forumlar, Bloglar ve Profiller Dahil Halka Açık Bilgiler

EA sitelerinde veya oyunlarda veya çevrimiçi sohbet odalarımızda, bloglarımızda, mesaj panolarımızda, halka açık kullanıcı profillerinde veya sitelerimizde ve/veya üçüncü kişi sitelerdeki benzer forumlarda kullanıcı tarafından yaratılan içeriğe katılım gösterirken kendiniz hakkında bilgiler açıklamayı seçebilirsiniz. Bu forumların herhangi birisinde ifşa ettiğiniz bilgiler şifreli değildir, kamuya açıktır ve EA çalışanları bu bilgilere erişebilir veya bu bilgileri kaydedebilir ve bu durumda gizlilik ve güvenlik beklenmez.

Halka açık aktivitelere gönderdiğiniz kimliğinizi açığa vuran herhangi bir bilginin bu forumların başka kullanıcıları tarafından okunabileceğinin, toplanabileceğinin veya kullanılabileceğinin ve talep etmediğiniz mesajların size gönderilmesinde kullanılabileceğinin bilincinde olmalısınız. Bu forumların herhangi birinde umuma sunduğunuz, kimliğinizi açığa vuran bilgilerden sorumlu değiliz.

Olağan İnternet kullanımı sırasında, belli bilgilerin tarayıcınızdan reklamcılık ağlarına ve analiz şirketlerine gönderilebileceğini unutmayın. EA, tarayıcınızdan bu ağlara veya üçüncü taraflara gönderilen bilgiler üzerinde kontrol sahibi değildir ve paylaşmayı istemediğiniz bilgilerin açıklanmasını tarayıcı ayarlarınızın engellemesini sağlamanızı tavsiye eder.

Sitelerimizin birisinde halka açık bir video, görüntü veya resim yayınlarsanız, rızanız olmadan bunların başka kullanıcılar tarafından görüntülenebileceğinin, toplanabileceğinin, kopyalanabileceğinin ve/veya kullanılabileceğinin bilincinde olmalısınız. EA sitesine göndermeyi seçtiğiniz videolardan, görüntülerden veya resimlerden sorumlu değiliz. Lütfen, bu hususa dair ve web sitelerimizde içerik yayınlamaya dair ilkeler için terms.ea.com adresindeki Servis Koşullarımıza bakın.

XI.    Üçüncü Taraf Siteleri.

Web sitemiz, Twitter, Facebook ve YouTube gibi başka sitelerle bağlantılı olan reklamlar veya servisler içerebilir. Bir web sitesine bağlantı vermemiz, o üçüncü kişilerle yakın ilişkimizin bir tasdiki, salahiyeti veya beyanı değildir. Üçüncü bir kişinin bağlantısına, reklam dahil, tıklarsanız, ziyaret ettiğiniz EA sitesinden ayrılacak ve seçtiğiniz siteye gideceksiniz. Üçüncü kişilerin aktivitelerini kontrol edemediğimiz için, bu tür üçüncü kişilerce herhangi bir kişisel bilginizin kullanımından sorumluluk kabul edemeyiz ve EA ile aynı gizlilik ve güvenlik uygulamalarına uyacaklarını garanti edemeyiz. Servis talep ettiğiniz başka herhangi bir servis sağlayıcının gizlilik politikalarını gözden geçirmenizi öneririz. Bir EA sitesiyle bağlantılı olan başka bir üçüncü kişi web sitesini ziyaret ederseniz, herhangi bir kişisel bilgi vermeden önce o sitenin gizlilik politikasına başvurmalısınız.

XII.    Üçüncü Kişilerle Ortak Sunulan Ürünler

Üyeler, bizim sitemizden(sitelerimizden) başka servislere kayıt olabilirler. Sitemizde mevcut belli ürünler ve/veya servisler, üçüncü kişi(ler) ile ortak size sunulmuştur ve kayıt olmak ve bu tür ürünlere ve/veya servislere erişmek amacıyla kimliğinizi açığa vuran bilgileri açıklamanız gerekebilir. Bu tür ürünler ve/veya servisler kayıt sırasında üçüncü kişi ortakları sıralayacaktır. Bu tür ürünler ve/veya servisler için kayıt yapmayı seçerseniz, kimliğinizi açığa vuran bilgiler bu üçüncü kişiye(kişilere) aktarılacak ve üçüncü kişinin(kişilerin) gizlilik politikası ve uygulamalarına tabi olacaktır. Bu tür üçüncü kişinin(kişilerin) gizlilik uygulamalarından ve politikalarından sorumlu değiliz ve bu bakımdan, bu tür ürünlerle ve/veya servislerle alakalı olarak kimliğinizi açığa vuran bilgileri vermeden önce bu tür üçüncü kişinin(kişilerin) gizlilik uygulamalarını ve politikalarını gözden geçirmelisiniz.

XIII.    İletişim Bilgileri

Bu bildirim ile alakalı sorularınız veya kaygılarınız varsa, ilk önce, yaşadığınız ülkenin EA Gizlilik Politikası Yöneticisiyle privacyadmin.ea.com adresinde verilmiş e-posta adresinden veya posta adresinden iletişime geçmelisiniz. Ülkeniz listede yoksa, lütfen ABD Gizlilik Politikası Yöneticiyle iletişime geçin veya Privacy Policy Administrator, Electronic Arts Inc., 209 Redwood Shores Pkwy, Redwood City, CA 94065, USA

Çevrimiçi Gizlilik Politikamızda yapılan güncellemeler ve daha fazla bilgi için, privacy.ea.com adresini ziyaret edin.

XIV.    California'da Yaşayanlar: California Gizlilik Haklarınız

California kanunlarına göre, California'da yaşayıp, Electronic Arts Inc. (EA) veya yan firmalarından birisiyle bir ticari anlaşması olan kişiler, kendileri hakkındaki kişisel bilgilerin EA tarafından üçüncü taraflara doğrudan pazarlama amaçları için açıklanmasını iptal etmeyi seçebilirler. Üstte ayrıntıyla açıklandığı gibi, politikamız, sizin onayınız olmadan doğrudan pazarlama amaçları için çevrimiçi toplanan bilgileri üçüncü bir tarafa ifşa etmemektir. Onay verdikten sonra dilediğiniz zaman bu onayı iptal etmek isterseniz, privacy_policy@ea.com adresine e-posta gönderin veya Privacy Policy Administrator, Electronic Arts Inc., 209 Redwood Shores Pkwy, Redwood City, CA 94065, USA adresine yazın.

XV. Zorunlu Tahkimle Anlaşmazlıkların Çözümü

Bu Bölümün amacı, aramızda anlaşmazlık vuku bulduğunda bu anlaşmazlıkların çözümü için düzenli bir yöntem sunmaktır. Aşağıdaki açıklandığı gibi, anlaşmazlıklarımızı gayri resmi yoldan halledemiyorsak ve EA'nın uzlaşma için en son sizi teklif ettiği miktardan daha yüksek bir miktarı (teklif etmişse) tahkimde kazanırsanız, EA, tahkimde karar verilenin tazminatın üzerine 5000 Amerikan dolarına kadar bir miktarı, tahkim tazminatının %150'si olarak size ödeyecektir.

LÜTFEN BURAYI DİKKATLE OKUYUN. HAKLARINIZI ETKİLER.

Müşterilerin çoğu endişesi, support.ea.com adresinden EA Hesabıyla müşteri destek ara yüzümüz üzerinde oturum açılarak müşteriyi memnun edecek şekilde çabucak çözülebilir. EA’nın sorununuzu sizi memnun edecek biçimde çözümleyemediği (veya EA sizinle ilgili bir sorunu uzlaşma ile çözme girişiminde bulunduktan sonra sorunu çözemediği), pek de olası olmayan bir durumda, siz ve EA, aramızdaki herhangi ve her türlü anlaşmazlığın çözümünde aşağıdaki prosedüre bağlı olduğunuzu kabul edersiniz. Bu hükümler yasaların izin verdiği en geniş sınırlarda tüm tüketicilere uygulanır, ancak Quebec, Rusya ve Avrupa Birliği üyesi ülkelerde yaşayanlar özellikle hariç tutulur. Bu Anlaşmayı kabul ederek, siz ve EA jüri tarafından yargılanma veya bir topluluk davasına katılma hakkınızdan açıkça feragat edersiniz.  Bu sözleşme geniş kapsamda değerlendirilmek üzere tasarlanmıştır. Bu Bölüm, aramızdaki herhangi bir ve her türlü anlaşmazlığı (“Anlaşmazlıklar”), sınırlama olmaksızın aşağıdakiler dahil olmak üzere kapsar:

- Sözleşmeye, haksız fiile, kanuna, sahtekarlığa, yanlış tanıtmaya veya herhangi başka bir yasal kurama dayanan, aramızdaki ilişkinin herhangi bir yönü ile alakalı veya bu ilişkiden doğan iddia ve talepler
- Bu Anlaşmadan veya herhangi bir önceki anlaşmadan (reklamla ilgili iddialar dahil ancak bununla sınırlı olmaksızın) doğan iddia ve talepler
- Bir yetkili topluluk üyesi olmadığınız mevcut iddia topluluğu davasına konu olan iddia ve talepler
- Bu Anlaşmanın sona erdirilmesinden sonra doğabilecek iddia ve talepler.

Bu Bölümün kapsamadığı anlaşmazlıklar sadece aşağıda belirtildiği gibidir:

- Sizin herhangi bir fikri mülkiyet hakkınızın veya EA’nın (veya EA’nın herhangi bir lisans vereninin) herhangi bir fikri mülkiyet hakkının geçerliliği ile ilgili bir gereğin yerine getirilmesi veya korunmasına yönelik bir iddia ve talep
- Hırsızlık suçlamaları, gizlilik veya yetkisiz kulanım ile ilgili ya da bunlardan doğan bir iddia ve talep
- Ek olarak, bu Anlaşmadaki hiçbir şey her iki tarafın da adi tazminat mahkemesi davası açmasını engellemez.

"EA," "siz" ve "biz" atıfları, ilgili bağlı kuruluşlarımızı, iştiraklerimizi, temsilcilerimizi, çalışanlarımızı, ilgili seleflerimizi, haleflerimizi ve atadıklarımızı ve ayrıca tüm yetkili veya yetkisiz kullanıcıları ya da bizimle bu veya daha önceki anlaşmaların şartları altında hizmetlerden veya Yazılımdan faydalananları içerir. Bu tahkim hükmü, eyaletler arası bir ticari işlemi kanıtlar ve bu yüzden, Federal Tahkim Kanunu, bu hükmün yorumlanmasını ve icrasını düzenler. Bu tahkim hükmü, bu Hizmet Koşullarının sona ermesinden sonra geçerli olmaya devam eder.

A.    Gayri Resmi Uzlaşmalar/Anlaşmazlık Bildirimi. Siz ve EA, tahkime gitmeden önce, ilkin en az 30 gün boyunca gayri resmi olarak herhangi bir Anlaşmazlığı müzakere etmeye çalışmayı kabul edersiniz. Bu gibi gayri resmi müzakereler, bir kişinin diğerinden yazılı bir bildirim alması üzerine başlar (“Anlaşmazlık Bildirimi”). Anlaşmazlık Bildirimi: (a) şikayetçi tarafın tam adını ve iletişim bilgisini içermelidir; (b) iddianın veya anlaşmazlığın mahiyetini ve kaynağını açıklamalıdır ve (c) gereksinimi karşılayacağı düşünülen özgün çözümü belirtmelidir ("Talep"). EA, kendi Anlaşmazlık Bildirimini fatura adresinize (bize bildirdiyseniz) veya bize bildirdiğiniz e-posta adresine gönderecektir. Anlaşmazlık Bildiriminizi: Electronic Arts Inc., 209 Redwood Shores Parkway, Redwood City CA 94065 adresine ve ATTENTION: Legal Department ibaresiyle göndereceksiniz.

B.    Zorunlu Tahkim. Anlaşmazlık Bildiriminin alınmasından sonra 30 gün içinde siz ve EA bir Anlaşmazlığı çözemezseniz, siz veya EA’den herhangi bir taraf, Anlaşmazlığın nihai şekilde ve yalnızca zorunlu tahkim tarafından çözülmesini seçebilirsiniz. Bir tarafın tahkim seçimi diğer taraf için nihai ve bağlayıcı olabilir. BU HÜKÜMLE SİZİN VE EA'NIN MAHKEMEDE DAVA AÇMA VE JÜRİ TARAFINDAN YARGILANMA HAKKINIZDAN FERAGAT EDİYOR OLDUĞUNUZU ANLARSINIZ.  Tahkim, Amerikan Tahkim Birliğinin (“AAA”) Ticari Tahkim Kuralları ve uygun olan durumlarda, AAA’in Tüketicilerle İlgili Anlaşmazlıklar (“AAA Tüketici Kuralları”) için Ek Prosedürleri çerçevesinde başlatılmalı ve yönetilmelidir. Bu kuralların her biri, Amerikan Tahkim Birliğinin www.adr.org adresindeki internet sitesinde bulunabilir. Tahkim ücretleriniz ve hakem bedeli payınız AAA Kuralları tarafından düzenlenir ve uygun olan durumlarda AAA Tüketici Kuralları tarafından sınırlandırılır. Hakem tarafından belirlenen bu tür masraflar aşırı olursa veya EA’in yukarıdaki Anlaşmazlık Bildirimi adresine tahkimi başlatmak için gerekli ücretleri ödeyemeyeceğinize dair bir bildirim gönderirseniz, EA derhal tüm tahkim ücretlerini ve masrafları ödeyecektir. Tahkim, telefon veya internet aracılığıyla belgelerin sunulmasıyla şahsen yürütülebilir. Hakem mercii, yazılı bir karar verir ve iki taraftan herhangi birisinin isteği üzerine bir gerekçe beyanında bulunabilir. Hakem, yürürlükteki kanunları izlemelidir ve hakem tazminata itiraz etmemiş olsa dahi, herhangi bir tazminata itiraz edilebilir. Siz ve EA, tahkimi zorunlu kılmak, tahkim kararı bekleyen davada kalmak veya hakem tarafından belirlenen tazminatı onaylamak, değiştirmek, feshetmek ya da karar belirlemek için mahkemede dava açabilirsiniz.

C.    Kısıtlamalar.  Siz ve EA, her türlü tahkimin bireysel olarak EA ile sizin aranızdaki Anlaşmazlıkla sınırlı olduğunu kabul edersiniz. Yasaların izin verdiği en geniş sınırlarla: (a) Hiçbir tahkim başka bir tahkim davasıyla birleştirilemez, (b) topluluk davası esaslı hiçbir Anlaşmazlık tahkime götürme veya topluluk davası prosedürlerinden yararlanma hakkı veya yetkisi yoktur ve (c) hiçbir Anlaşmazlık için genel kamu veya diğer kişiler adına vekillik sıfatı iddia etme hakkı veya yetkisi yoktur. SİZ VE EA, HERHANGİ BİR TOPLU DAVADA VEYA BİR KİŞİNİN TOPLULUK ADINA AÇTIĞI DAVADA DAVACI OLARAK DEĞİL, SADECE BİREYSEL SIFATLARINIZLA BİRBİRİNİZE KARŞI İDDİALAR ORTAYA KOYMAYI KABUL EDERSİNİZ. Ayrıca, hem siz hem EA birlikte farklı bir şekilde anlaşmadıkça, hakem birden fazla kişinin iddiasını birleştiremez ve başka şekilde herhangi bir tür vekil veya topluluk davasına başkanlık edemez. Bu özel hüküm uygulanamaz bulunursa, bu tahkim hükmünün tamamı geçersiz ve hükümsüz hale gelir.

D.    Konum. Amerika Birleşik Devletleri'nde yaşıyorsanız, tahkim sizin için uygun olan herhangi makul bir yerde gerçekleşir. Birleşik Devletler’in dışında ikamet edenler için tahkim, Amerika Birleşik Devletleri’nin California eyaletinin San Mateo bölgesinde başlatılmalıdır ve siz ve EA, tahkimi zorunlu kılmak, tahkim kararı bekleyen davada kalmak veya hakemin belirlediği tazminatı onaylamak, değiştirmek, feshetmek ya da karar belirlemek için o mahkemenin şahsi yargısına razı olmayı kabul edersiniz.

E.    Tazmin ve Avukat Ücretleri. Hakem, EA’ya karşı herhangi bir iddianızda esasa ilişkin lehinize karar verirse ve hakeme verilen nihai yazılı ibrazlardan önceki EA'nın son yazılı uzlaşma teklifinden daha yüksek bir para değerindeki bir tazminatı lehinize kararlaştırırsa, bu durumda EA:

- Tahkim tazminatınızın üzerinde ve üstünde 5000 $’a kadar, tahkim tazminatınızın %150’sini size ödeyecektir ve
- Avukatınıza ödeme yapacaktır, varsa avukatlık ücretleri miktarını ve sizin ve avukatınızın tahkimde iddianızın soruşturulması, hazırlığı ve takibi için makul bir şekilde tahakkuk ettirdiği her türlü masrafı (uzman görüşü ücretleri ve masrafları dahil) karşılayacaktır ("avukat primi").

Hakem, dava sürecinin herhangi bir anında ve hakemin esasa ilişkin hükmünden sonra on dört (14) gün içinde taraflardan herhangi birinin isteği üzerine, harçlar, masraflar, alternatif ödeme ve avukatlık ücretleriyle alakalı anlaşmazlıkları çözebilir ve kararlar alabilir.

Yukarıda bahsedilen avukatlık ücretleri ve masraflarına yürürlükteki yasalar altında haklı olan avukatlık ücretleri ve masrafları eklenir ancak siz avukatlık ücretlerinin veya masraflarının tazminatının aynısını tazmin edemezsiniz. EA, aramızdaki her türlü tahkimle bağlantılı avukatlık ücretleri ve masraflarının tazminatını arayabileceği her türlü haktan feragat eder.

F.    Hakem Yetkisinin Sınırlandırılması. Hakem, sadece muafiyet isteyen tek tarafın lehine ve o tarafın bireysel iddiası tarafından teminatlı muafiyeti sağlamak için sadece gereken kapsama kadar tespit veya ihtiyati tedbir tazminatı verebilir.

G.    Bu Hükümde Yapılacak Değişiklikler.  Bu Sözleşmedeki herhangi bir aksi hükme rağmen, EA bu tahkim hükmünde gelecekte herhangi bir değişiklik (Bildirim adresi haricinde bir değişiklik) yaparsa, yukarıda belirtilen Anlaşmazlık Bildirimi adresine, değişiklikten sonra otuz (30) gün içinde bize yazılı bir bildirim göndererek böylesi herhangi bir değişikliğe itiraz edebileceğinizi kabul ederiz. Gelecekte yapılabilecek herhangi bir değişikliğe itiraz ederek, bizimle aranızdaki herhangi bir anlaşmazlıkta bu hükümler gereğince tahkime gideceğinizi kabul edersiniz.

Versiyon 50660_6