WAŻNA INFORMACJA DLA MIESZKAŃCÓW UNII EUROPEJSKIEJ: PRZEWIŃ W DÓŁ, ABY ZAPOZNAĆ SIĘ Z ODPOWIEDNIMI WARUNKAMI UMOWY UŻYTKOWNIKA UE BATTLEFIELD 1.

UMOWA LICENCYJNA UŻYTKOWNIKA KOŃCOWEGO 
OPROGRAMOWANIA ELECTRONIC ARTS
BATTLEFIELD™ 1

UWAGA: PARAGRAF
 17 ZAWIERA KLAUZULĘ DOTYCZĄCĄ WIĄŻĄCEGO POSTĘPOWANIA ARBITRAŻOWEGO I ZRZECZENIE SIĘ PRAWA DO UDZIAŁU W POWÓDZTWIE ZBIOROWYM. POSTANOWIENIA TE MAJĄ WPŁYW NA UPRAWNIENIA UŻYTKOWNIKA W ZAKRESIE ROZWIĄZYWANIA EWENTUALNYCH SPORÓW Z EA. PROSIMY ZAPOZNAĆ SIĘ Z TYM PARAGRAFEM.

Niniejsza umowa licencyjna użytkownika końcowego („Licencja”) stanowi umowę zawartą pomiędzy użytkownikiem a firmą Electronic Arts Inc., jej podmiotami zależnymi i powiązanymi („EA”).  Niniejsza Licencja reguluje wykorzystanie niniejszego oprogramowania wraz z całą dołączoną do niego dokumentacją, a także aktualizacji i uaktualnień, które zastępują lub uzupełniają oprogramowanie w jakimkolwiek zakresie i które nie są rozprowadzane z oddzielną licencją (zbiorczo nazywanych „Oprogramowaniem”).  Użytkownik nie staje się właścicielem niniejszego Oprogramowania, otrzymuje tylko licencję na jego użytkowanie.

Instalując Oprogramowanie, bądź z niego korzystając, użytkownik w pełni akceptuje warunki niniejszej Licencji i przyjmuje je za wiążące.  W paragrafie 2 poniżej opisano dane, które EA może wykorzystywać w celu świadczenia na rzecz użytkownika usług i pomocy technicznej w związku z Oprogramowaniem.  Jeżeli użytkownik nie wyraża zgody na wykorzystanie tych danych, nie powinien instalować Oprogramowania ani z niego korzystać. Paragraf 17 poniżej stanowi, że wszelkie spory będą rozstrzygane indywidualnie wyłącznie w drodze wiążącego postępowania arbitrażowego.  ZAINSTALOWANIE Oprogramowania przez użytkownika jest równoznaczne z jego pełną akceptacją warunków niniejszej Licencji. Jeżeli użytkownik nie wyraża zgody na warunki niniejszej Licencji, nie powinien instalować Oprogramowania ani z niego korzystać. 

Prawo zwrotu (dotyczy osób, które zakupiły Oprogramowanie zapisane na nośniku w stacjonarnym sklepie detalicznym na terenie Stanów Zjednoczonych).  Jeśli użytkownik nie wyraża zgody na warunki niniejszej Licencji i nie zainstalował Oprogramowania ani z niego nie korzystał, może je zwrócić w terminie 30 (trzydziestu) dni od daty zakupu w miejscu nabycia i otrzymać zwrot zapłaconej kwoty lub dokonać wymiany, postępując zgodnie z instrukcjami zawartymi na stronie http://help.ea.com/pl/help/account/electronic-arts-warranty-policy.

1. Udzielenie ograniczonej licencji oraz warunki użytkowania.  

A. Udzielenie licencji. W wyniku zakupu EA udziela użytkownikowi osobistej, ograniczonej, niewyłącznej licencji na zainstalowanie i użytkowanie Oprogramowania wyłącznie do celów niekomercyjnych na warunkach określonych w niniejszej Licencji oraz załączonej dokumentacji. Prawa nabyte użytkownika są uzależnione od przestrzegania postanowień niniejszej Umowy.  Zabronione jest wykorzystanie Oprogramowania w celach komercyjnych. Użytkownikowi jednoznacznie zabrania się udzielania podlicencji, wypożyczania, wynajmu lub innego rodzaju rozpowszechniania Oprogramowania bądź praw do jego użytkowania. Warunki niniejszej Licencji zaczynają obowiązywać z dniem instalacji lub rozpoczęcia korzystania z Oprogramowania, a wygasają z dniem: (i) usunięcia Oprogramowania, (ii) zakończenia, unieważnienia lub wygaśnięcia subskrypcji na Oprogramowanie lub (iii) zakończenia obowiązywania niniejszej Licencji przez EA, w zależności od tego, co nastąpi wcześniej.  Licencja użytkownika wygasa natychmiast w razie próby obejścia zabezpieczeń technicznych Oprogramowania.  Korzystanie z usług sieciowych powiązanych z niniejszym Oprogramowaniem regulowane jest oddzielnym Regulaminem.  Z Regulaminem można zapoznać się pod adresem http://terms.ea.com/pl.  Zasady ochrony danych osobowych i korzystania z plików cookie zawarte w odrębnym dokumencie regulują gromadzenie, przechowywanie, wykorzystanie i przekazywanie danych użytkownika.  Zasady ochrony danych osobowych i korzystania z plików cookie można znaleźć pod adresem http://privacy.ea.com/pl. 

B.  Zabezpieczenia techniczne.  Wersja Oprogramowania na komputery PC wykorzystuje technologię ochrony danych Origin Online Activation oraz Denuvo Sony DADC Austria AG .  Do uwierzytelnienia Oprogramowania oraz weryfikacji licencji przy pierwszym uruchomieniu Oprogramowania na nowym komputerze („Uwierzytelnienie”) niezbędne jest konto EA, w tym zaakceptowanie Regulaminu EA oraz Zasad ochrony danych osobowych i korzystania z plików cookie EA (dostępnych w witrynie www.ea.com/pl), zainstalowanie aplikacji Origin (http://www.origin.com/pl-pl/about), zaakceptowanie Umowy użytkownika Origin oraz połączenie z Internetem.  W trakcie uwierzytelnienia weryfikowany jest kod produktu dostarczony wraz z Oprogramowaniem.  Uwierzytelnienie obejmuje tylko jedno konto EA dla każdego kodu produktu.  W związku z powyższym niniejsze Oprogramowanie nie podlega przeniesieniu na innego użytkownika.  EA zastrzega sobie prawo do sprawdzenia ważności licencji użytkownika metodą uwierzytelnienia przez Internet.   Liczba urządzeń, dla których Oprogramowanie może być uwierzytelnione, jest nieograniczona, użytkownik może jednak uruchomić i wykorzystywać Oprogramowanie na maksymalnie pięciu (5) różnych urządzeniach w każdym nieprzerwanym okresie 24 godzin.  Jeśli użytkownik wyłącza lub w inny sposób ingeruje w zabezpieczenia techniczne, Oprogramowanie może nie działać prawidłowo, a ponadto będzie to stanowić istotne naruszenie warunków niniejszej Licencji przez użytkownika. Należy zachować kod produktu, ponieważ będzie on potrzebny do zainstalowania Oprogramowania na innych urządzeniach.  

Zabezpieczenia techniczne niniejszego Oprogramowania mogą zakłócać działanie niektórych aplikacji, takich jak debuggery, jeśli za ich pomocą można obejść technologię kontroli dostępu, czego zakazują normy zawarte w ustawie zatytułowanej „Digital Millennium Copyright Act”.

C. Dostęp do funkcji i/lub usług sieciowych.  W celu uzyskania dostępu do usług i/lub funkcji sieciowych może być wymagane posiadanie konta EA, w tym akceptacja Regulaminu (http://terms.ea.com/pl) i Zasad ochrony danych osobowych i korzystania z plików cookie (http://privacy.ea.com/pl) oraz rejestracja z wykorzystaniem kodu rejestracyjnego dostarczonego z Oprogramowaniem. W celu uzyskania dostępu do usług i/lub funkcji sieciowych, w tym zawartości do pobrania, wykorzystywać można wyłącznie licencjonowane oprogramowanie. Dostęp ten jest ograniczony do użytkownika i jego najbliższej rodziny lub członków jego gospodarstwa domowego.

D. Wirtualna waluta EA. EA może udostępniać wirtualne punkty, monety lub waluty („wirtualna waluta EA”) do wykorzystania w ramach Oprogramowania. Kupując, zbierając lub w inny sposób pozyskując wirtualną walutę EA od EA, autoryzowanych partnerów EA lub podmiotów powiązanych, użytkownik nabywa osobistą, ograniczoną, niepodlegającą przeniesieniu i podlegającą unieważnieniu licencję na dostęp do zawartości gry oraz wybór zawartości, którą EA jednoznacznie udostępnia w ramach Oprogramowania.  Wirtualna waluta EA nie ma wartości pieniężnej i nie stanowi środka płatniczego ani mienia żadnego rodzaju. Wirtualna waluta EA nie podlega zbyciu, wymianie handlowej, przeniesieniu na inną osobę ani wymianie na pieniądze. Można jedynie wymienić ją na zawartość gry dostępną w ramach Oprogramowania. Wirtualna waluta EA nie podlega zwrotowi z wyjątkiem przypadków wyraźnie dopuszczonych na piśmie przez EA bądź przewidzianych przepisami prawa.  

Uwaga dotycząca mieszkańców Japonii: Użytkownik zobowiązuje się do wykorzystania w całości wirtualnej waluty EA zakupionej do użytku w ramach Oprogramowania w ciągu 180 dni od daty zakupu.

E. Dalsze ograniczenia. Prawo do użytkowania Oprogramowania jest ograniczone warunkami udzielonej licencji. Zabrania się kopiowania, prezentowania, podejmowania prób dezaktywacji, dystrybucji, wykonywania, publikowania, modyfikowania, a także tworzenia dzieł pochodnych i użytkowania Oprogramowania lub jakichkolwiek jego części składowych w sposób inny niż jednoznacznie dopuszczony przez EA.  Zabrania się wykonywania kopii Oprogramowania i udostępniania jej w sieci, gdzie miałoby do niej dostęp wielu użytkowników, chyba że EA udzieli na to wyraźnej zgody. Zabrania się udostępniania Oprogramowania w sieci, skąd mogłoby zostać pobrane przez wielu użytkowników.  Zabrania się usuwania bądź modyfikowania znaków towarowych i logo EA, a także informacji prawnych dołączonych do Oprogramowania lub elementów z nim związanych.  

F. Zastrzeżenie praw.  Użytkownik nabył licencję na korzystanie z Oprogramowania i jego prawa podlegają warunkom niniejszej Licencji.  Z wyjątkiem licencji wyraźnie udzielonych w niniejszym dokumencie, EA zastrzega sobie wszelkie prawa, tytuły i udziały dotyczące Oprogramowania (w tym wszystkich postaci, fabuły, obrazów, zdjęć, animacji, filmów, muzyki, tekstu) i wszelkie związane z nim prawa autorskie, znaki towarowe oraz inne prawa własności intelektualnej.  Niniejsza Licencja jest ograniczona do praw własności intelektualnej EA i licencjodawców tej firmy do Oprogramowania i nie dotyczy żadnych praw do innych patentów czy własności intelektualnej. Z wyjątkiem zakresu dopuszczalnego prawem zabrania się poddawania Oprogramowania bądź jakiejkolwiek jego części dekompilacji, rozłożeniu lub procesom inżynierii wstecznej jakąkolwiek metodą. Zabrania się usuwania, modyfikacji oraz ukrywania jakichkolwiek znaków rozpoznawczych produktu, informacji o prawach autorskich lub innych odniesień do praw własności intelektualnej zawartych w Oprogramowaniu.   Wszelkie prawa nieudzielone jednoznacznie w niniejszym dokumencie pozostają zastrzeżone przez EA.

G. Materiały stworzone przez użytkownika.  W zamian za użytkowanie Oprogramowania oraz w zakresie, w jakim materiały stworzone w procesie użytkowania Oprogramowania przez użytkowania skutkują powstaniem jakichkolwiek praw autorskich, użytkownik niniejszym przyznaje EA wyłączne, bezterminowe, nieodwołalne, w pełni zbywalne i podlegające dalszemu licencjonowaniu na całym świecie prawo do korzystania ze stworzonych za pomocą Oprogramowania materiałów w dowolnym celu i w dowolny sposób w związku z Oprogramowaniem i związanymi z nim towarami i usługami oraz licencję na korzystanie z nich w taki sposób, włączając w to reprodukowanie, kopiowanie, adaptowanie, modyfikowanie, wykonywanie, pokazywanie, publikowanie, nadawanie, transmitowanie lub rozpowszechnianie publiczne za pomocą wszelkich środków znanych obecnie lub nieznanych, a także dystrybucji tych materiałów bez wcześniejszego powiadomienia oraz kompensaty w jakiejkolwiek postaci przez cały czas trwania ochrony praw autorskich przewidziany przez obowiązujące przepisy ustawowe oraz umowy międzynarodowe.  Użytkownik niniejszym zrzeka się wszelkich praw dotyczących autorstwa, publikacji, dobrego imienia lub oznaczania swoim nazwiskiem lub pseudonimem w odniesieniu do użytkowania przez EA oraz innych graczy takich elementów, jak również korzystania z nich w związku z Oprogramowaniem i powiązanymi towarami oraz usługami na mocy obowiązującego prawa.  Udzielenie licencji na rzecz EA oraz powyższe zrzeczenie się wszelkich mających zastosowanie osobistych praw autorskich pozostaje w mocy także po wygaśnięciu niniejszej Licencji, niezależnie od przyczyny.  

2. Zgoda na wykorzystanie danych.  

EA zdaje sobie sprawę z tego, że dla użytkownika ważne jest, w jaki sposób informacje o nim są gromadzone, używane i udostępniane. EA wysoko ceni sobie zaufanie użytkownika do starannego i rozważnego postępowania firmy w tej kwestii. Informacje o klientach są istotną częścią naszej działalności. EA i podmioty działające w jej imieniu nie udostępniają informacji pozwalających na identyfikację użytkownika bez jego zgody, z wyjątkiem sporadycznych sytuacji, gdy takie ujawnienie jest wymagane przepisami prawa lub spowodowane egzekwowaniem przez EA swoich praw. 

Podczas korzystania z gry przez użytkownika EA i jej podmioty powiązane mogą: (1) instalować i/lub uruchamiać oprogramowanie na komputerze użytkownika; oraz (2) gromadzić, wykorzystywać i przechowywać dane pochodzące z komputera lub urządzenia użytkownika. Informacje gromadzone przez EA i podmioty powiązane z EA obejmują informacje techniczne i powiązane dotyczące komputera (lub urządzenia) użytkownika oraz systemu operacyjnego (w tym adresu IP i numeru identyfikacyjnego urządzenia), a także informacje o korzystaniu z Oprogramowania (w tym, między innymi, o jego pomyślnym zainstalowaniu i/lub usunięciu), dane dotyczące rozgrywki i statystyki dotyczące wykorzystania, informacje o interakcji z systemem oraz informacje o urządzeniach peryferyjnych. 

EA i jej podmioty powiązane mogą wykorzystywać te informacje do doskonalenia produktów i usług, świadczenia usług na rzecz użytkownika oraz do celów komunikacji z użytkownikiem (w tym w celach marketingowych), ułatwiania aktualizacji oprogramowania, dynamicznego dostarczania treści, świadczenia pomocy technicznej dotyczącej oprogramowania, wprowadzania technologii zapobiegających oszustwom, a także do egzekwowania zasad EA, rozwiązywania problemów związanych z błędami lub zwiększania zadowolenia użytkownika z produktów EA w inny sposób.  Należy zwrócić uwagę, że w przypadku korzystania z gry poza siecią opisane powyżej dane będą przechowywane na urządzeniu użytkownika. Po połączeniu się użytkownika z siecią internetową dane te zostaną przesłane do EA oraz jej podmiotów powiązanych.

JEŚLI UŻYTKOWNIK NIE WYRAŻA ZGODY NA GROMADZENIE I WYKORZYSTANIE TYCH INFORMACJI, NIE POWINIEN INSTALOWAĆ OPROGRAMOWANIA ANI Z NIEGO KORZYSTAĆ. 

Te i wszelkie inne dane dostarczone EA i/lub gromadzone przez EA w związku z zainstalowaniem i użytkowaniem Oprogramowania przez użytkownika są gromadzone, wykorzystywane, przechowywane i przesyłane przez EA Inc., 209 Redwood Shores Parkway, Redwood City, CA 94065 zgodnie z Zasadami ochrony danych osobowych i korzystania z plików cookie EA zamieszczonymi na stronie www.ea.com/pl. 

W przypadku sprzeczności lub rozbieżności między postanowieniami niniejszego paragrafu a Zasadami ochrony danych osobowych i korzystania z plików cookie EA, Zasady ochrony danych osobowych i korzystania z plików cookie będą mieć moc rozstrzygającą.

3. Zgoda na publiczne przedstawienie danych. Jeżeli użytkownik korzysta z usług sieciowych, takich jak rozgrywki sieciowe bądź pobieranie lub przesyłanie zawartości, EA oraz jej podmioty powiązane mogą gromadzić, wykorzystywać, przechowywać, przesyłać i podawać do wiadomości publicznej dane statystyczne dotyczące rozgrywki (w tym wyniki, rankingi oraz osiągnięcia) lub identyfikować treści stworzone i udostępnione przez użytkownika innym graczom.  Informacje pozwalające na identyfikację użytkownika są gromadzone, wykorzystywane, przechowywane i przesyłane zgodnie z Zasadami ochrony danych osobowych i korzystania z plików cookie EA, dostępnymi na stronie www.ea.com/pl.  

4.  Zgoda na monitorowanie.
Użytkownik uznaje i potwierdza, że EA może monitorować rozgrywkę w celu wykrywania oszustw i egzekwowania zasad EA.

Oprogramowanie obejmuje system zabezpieczeń przed oszustwem. 

PO POŁĄCZENIU Z SERWEREM GRY BATTLEFIELD 1 ZA POŚREDNICTWEM INTERNETU SYSTEM TEN JEST AKTYWOWANY i wykorzystywany do monitorowania rozgrywki, plików gry Battlefield 1 użytkownika i kontrolowania pamięci RAM jego komputera w poszukiwaniu Nieautoryzowanych programów osób trzecich uruchomionych równocześnie z Grą, jak również wszelkich modyfikacji plików gry Battlefield 1 umożliwiających lub ułatwiających oszustwa. 

ZWROT „NIEAUTORYZOWANY PROGRAM OSÓB TRZECICH” w rozumieniu niniejszej umowy odnosi się do każdego programu osoby trzeciej, wliczając w to między innymi każdy „dodatek”, „mod”, „hack”, „trainer” lub „cheat”, który według wyłącznego uznania EA: (i) umożliwia lub ułatwia oszukiwanie w grze; (ii) pozwala użytkownikom modyfikować lub hakować interfejs gry, jej środowisko i/lub rozgrywkę w sposób nieautoryzowany jednoznacznie przez EA; lub (iii) przechwytuje, „wydobywa” bądź w inny sposób zbiera informacje z gry. 

W przypadku wykrycia przez system zabezpieczeń przed oszustwem nieautoryzowanego programu osób trzecich i/lub modyfikacji plików umożliwiających lub ułatwiających oszustwa: (a) gra może przekazać informacje na ten temat do EA, w tym między innymi nazwę konta użytkownika oraz szczegóły na temat każdego wykrytego programu, datę i czas jego wykrycia; i/lub (b) EA MOŻE wykorzystać wszelkie swoje prawa nadane na mocy niniejszej umowy, bez konieczności wcześniejszego powiadomienia użytkownika.

Po rozłączeniu się użytkownika z serwerem gry system zabezpieczeń przed oszustwem zostanie dezaktywowany.  
   
5. Wygaśnięcie Licencji. Niniejsza Licencja obowiązuje aż do momentu jej wygaśnięcia. W razie niespełnienia któregokolwiek z warunków Licencji, prawa użytkownika z niej wynikające wygasną natychmiast, automatycznie i bez powiadomienia ze strony EA. Po wygaśnięciu Licencji należy bezzwłocznie zaprzestać użytkowania Oprogramowania, a następnie zniszczyć wszystkie jego kopie znajdujące się w posiadaniu użytkownika lub pod jego kontrolą.  Wygaśnięcie Licencji nie ogranicza żadnych innych praw EA ani środków ochrony przewidzianych prawem i zasadami słuszności. Paragrafy 5–17 niniejszej Licencji pozostają w mocy po zakończeniu obowiązywania Licencji lub jej wygaśnięciu, niezależnie od przyczyny. 

6. Inne oprogramowanie, aplikacje użytkowe i narzędzia. Oprogramowanie może wymagać lub umożliwiać pobranie oprogramowania, aktualizacji lub poprawek do oprogramowania, bądź innych programów usługowych lub narzędzi od EA lub jej licencjodawców na komputer użytkownika. Oprogramowanie może działać różnie, w zależności od komputera i innych urządzeń użytkownika. Użytkownik jest świadomy, że te technologie mogą wymagać określonych aktualizacji w celu dalszego korzystania z Oprogramowania.  Niektóre z tych aktualizacji mogą zawierać zablokowaną zawartość lub funkcje, do których dostęp jest możliwy tylko po dokonaniu dodatkowej opłaty.  Użytkownik wyraża zgodę na automatyczne instalowanie przez EA wszelkich dostępnych aktualizacji Oprogramowania. Niezainstalowanie dostępnych aktualizacji może uniemożliwić korzystanie z Oprogramowania.

7. Ograniczona gwarancja na nośnik danych.   OGRANICZONA GWARANCJA NA NOŚNIK DANYCH TOWARZYSZĄCY OPROGRAMOWANIU ZOSTAŁA WŁĄCZONA W TREŚĆ NINIEJSZEJ UMOWY POPRZEZ ODWOŁANIE. NINIEJSZA OGRANICZONA GWARANCJA ZAPEWNIA UŻYTKOWNIKOWI OKREŚLONE PRAWA.  UŻYTKOWNIKOWI MOGĄ TAKŻE PRZYSŁUGIWAĆ DODATKOWE PRAWA PRZEWIDZIANE PRZEPISAMI PRAWA MIEJSCOWEGO, KTÓRE RÓŻNIĄ SIĘ W POSZCZEGÓLNYCH SYSTEMACH PRAWNYCH.  

8.  Wyłączenie odpowiedzialności z tytułu gwarancji. Z WYJĄTKIEM OGRANICZONEJ GWARANCJI NA  NOŚNIKI DANYCH, O ILE MA ZASTOSOWANIE, ORAZ W NAJPEŁNIEJSZYM ZAKRESIE DOZWOLONYM PRZEZ OBOWIĄZUJĄCE PRAWO, OPROGRAMOWANIE DOSTARCZONO UŻYTKOWNIKOWI „TAK JAK JEST”, BEZ JAKIEJKOLWIEK GWARANCJI, ZAPEWNIENIA DZIAŁANIA LUB INNYCH GWARANCJI, A UŻYTKOWNIK KORZYSTA Z OPROGRAMOWANIA WYŁĄCZNIE NA WŁASNE RYZYKO. CAŁE RYZYKO DOTYCZĄCE ZADOWALAJĄCEJ JAKOŚCI I DZIAŁANIA SPOCZYWA NA UŻYTKOWNIKU. EA I JEJ LICENCJODAWCY (NA POTRZEBY TEGO PARAGRAFU ORAZ PARAGRAFU 7 ZWANE ZBIORCZO „EA”) NIE UDZIELAJĄ ŻADNYCH JAWNYCH, DOROZUMIANYCH ANI USTAWOWYCH GWARANCJI, W TYM DOROZUMIANYCH GWARANCJI STANU, NIEPRZERWANEGO UŻYTKOWANIA, POKUPNOŚCI, ZADOWALAJĄCEJ JAKOŚCI, PRZYDATNOŚCI DO OKREŚLONEGO CELU, NIENARUSZALNOŚCI PRAW OSÓB TRZECICH ANI JAKICHKOLWIEK GWARANCJI WYNIKAJĄCYCH Z TRYBU PROWADZENIA DZIAŁALNOŚCI, UŻYTKOWANIA LUB PRAKTYK HANDLOWYCH I NINIEJSZYM ZRZEKAJĄ SIĘ WSZELKICH TAKICH GWARANCJI.  EA NIE GWARANTUJE ZADOWOLENIA Z OPROGRAMOWANIA, SPEŁNIENIA WYMAGAŃ UŻYTKOWNIKA, NIEPRZERWANEGO I WOLNEGO OD BŁĘDÓW DZIAŁANIA OPROGRAMOWANIA ORAZ WSPÓŁDZIAŁANIA LUB KOMPATYBILNOŚCI OPROGRAMOWANIA Z OPROGRAMOWANIEM PODMIOTÓW TRZECICH, BĄDŹ POPRAWIENIA JAKICHKOLWIEK BŁĘDÓW W OPROGRAMOWANIU. ŻADNE USTNE ANI PISEMNE ZAPEWNIENIA DOSTARCZONE PRZEZ EA LUB UPRAWNIONEGO PRZEDSTAWICIELA FIRMY NIE SĄ FORMĄ GWARANCJI. NIEKTÓRE SYSTEMY PRAWNE NIE DOPUSZCZAJĄ WYŁĄCZENIA LUB OGRANICZENIA DOMNIEMANYCH GWARANCJI BĄDŹ OGRANICZENIA STOSOWNYCH USTAWOWYCH PRAW KONSUMENTA, W ZWIĄZKU Z CZYM POWYŻSZE WYKLUCZENIA I OGRANICZENIA MOGĄ CAŁKOWICIE LUB CZĘŚCIOWO NIE DOTYCZYĆ UŻYTKOWNIKA.  DODATKOWE INFORMACJE O PRAWACH KONSUMENTA W AUSTRALII ZNAJDUJĄ SIĘ NA STRONIE http://help.ea.com/pl/article/origin-au-returns-and-cancellations/.

9. Ograniczenie odpowiedzialności. W MAKSYMALNYM ZAKRESIE DOZWOLONYM PRZEZ OBOWIĄZUJĄCE PRAWO, EA, JEJ PODMIOTY ZALEŻNE LUB POWIĄZANE NIE PONOSZĄ ODPOWIEDZIALNOŚCI WOBEC UŻYTKOWNIKA ZA USZCZERBEK NA ZDROWIU, SZKODY MATERIALNE, UTRACONE ZYSKI, KOSZT ZASTĘPCZYCH TOWARÓW LUB USŁUG, UTRATĘ DANYCH, UTRATĘ WARTOŚCI, PRZERWY W PRACY, AWARIĘ LUB NIEPRAWIDŁOWE FUNKCJONOWANIE KOMPUTERA, BĄDŹ JAKĄKOLWIEK INNĄ FORMĘ BEZPOŚREDNICH LUB POŚREDNICH, SPECJALNYCH, UBOCZNYCH LUB WYNIKOWYCH SZKÓD LUB ZADOŚĆUCZYNIENIA, BĘDĄCYCH NASTĘPSTWEM JAKICHKOLWIEK METOD DZIAŁANIA WYNIKŁYCH W ZWIĄZKU Z NINIEJSZĄ LICENCJĄ LUB OPROGRAMOWANIEM, BEZ WZGLĘDU NA TO, CZY ODPOWIEDZIALNOŚĆ MA CHARAKTER DELIKTOWY (W TYM ZANIEDBANIE), UMOWNY, BEZPOŚREDNI CZY TEŻ INNY, NIEZALEŻNIE OD POWIADOMIENIA LUB BRAKU POWIADOMIENIA EA O MOŻLIWOŚCI WYSTĄPIENIA TAKICH SZKÓD.  Całkowita odpowiedzialność EA za wszelkie szkody (z wyjątkiem odpowiedzialności przewidzianej przez stosowne prawo) nie może przekroczyć kwoty zapłaconej przez użytkownika za Oprogramowanie.  NIEKTÓRE SYSTEMY PRAWNE NIE DOPUSZCZAJĄ OGRANICZENIA ODPOWIEDZIALNOŚCI ZA ŚMIERĆ, OBRAŻENIA, FAŁSZYWE INTERPRETACJE LUB PEWNE ZAMIERZONE BĄDŹ WYNIKAJĄCE Z ZANIEDBANIA DZIAŁANIA, LUB NARUSZENIA OKREŚLONYCH PRAW, LUB OGRANICZENIA STRAT PRZYPADKOWYCH BĄDŹ WYNIKAJĄCYCH Z UŻYTKOWANIA, ZATEM POWYŻSZE WYJĄTKI I OGRANICZENIA MOGĄ CAŁKOWICIE LUB CZĘŚCIOWO NIE DOTYCZYĆ UŻYTKOWNIKA.  DODATKOWE INFORMACJE O PRAWACH KONSUMENTA W AUSTRALII ZNAJDUJĄ SIĘ NA STRONIE http://help.ea.com/pl/article/origin-au-returns-and-cancellations/. 

10. „Ograniczenie odpowiedzialności” oraz „Wyłączenie odpowiedzialności z tytułu gwarancji” należą do istotnych postanowień niniejszej Licencji. Użytkownik wyraża zgodę na to, że postanowienia niniejszej Licencji ograniczające odpowiedzialność stanowią integralną część warunków niniejszej Licencji.  Powyższe ograniczenia odpowiedzialności obowiązują nawet wtedy, gdy przewidziane powyżej środki prawne dopuszczalne ograniczoną gwarancją na nośnik danych nie spełniają swego podstawowego celu. 

11. Rozłączność postanowień i zachowanie mocy obowiązującej. Jeżeli którykolwiek z warunków niniejszej Licencji jest niezgodny z prawem lub niewykonalny na mocy obowiązującego prawa, pozostałe warunki zostają zmienione w taki sposób, by uzyskać efekt jak najbardziej zbliżony do pierwotnych warunków, a wszystkie pozostałe postanowienia Licencji pozostają w mocy.  

12. Ograniczenie praw instytucji rządowych w Stanach Zjednoczonych. Poniższy zapis dotyczy użytkowników końcowych zatrudnionych w instytucjach rządowych Stanów Zjednoczonych.  Oprogramowanie dostarczone wraz z niniejszą Licencją zostało wykonane kosztem własnym, zgodnie z art. 2.101 Federalnego Prawa Zamówień Rządowych (FAR), art. 252.227-7014(a)(1) Federalnego Prawa Zamówień Rządowych dla Departamentu Obrony (DFARS), oraz art. 252.227-7015 DFARS (lub w jakimkolwiek odpowiedniku lub późniejszym przepisie wydanym przez agencję) i stanowi „przedmioty handlowe”, „komercyjne oprogramowanie komputerowe” i/lub „dokumentację komercyjnego oprogramowania komputerowego”. Zgodnie z art. 227.7202 DFARS oraz art. 12.212 FAR i w maksymalnym zakresie wymaganym przez prawo federalne Stanów Zjednoczonych, minimalne ograniczone prawa, zgodnie z art. 52.227-19 FAR (lub dowolnym odpowiadającym mu lub późniejszym przepisie wydanym przez agencję), wszelkie wykorzystanie, modyfikacje, reprodukcje, publikacje, pokazy, upublicznienie i rozpowszechnianie przez rząd Stanów Zjednoczonych lub dla niego będzie podlegać wyłącznie niniejszej Licencji i będzie zabronione, z wyjątkiem sytuacji wyraźnie dozwolonych na mocy Licencji.

13. Zabezpieczenie roszczeń. Użytkownik zgadza się, że naruszenie postanowień niniejszej Licencji spowoduje nieodwracalną szkodę dla EA, której odszkodowanie finansowe nie zdoła zadośćuczynić. W takiej sytuacji EA ma prawo wystąpić o godziwe zabezpieczenie roszczeń bez względu na jakiekolwiek środki naprawcze wynikające z niniejszej Licencji lub przepisów prawa, bez konieczności ustanawiania zabezpieczeń, innych zobowiązań lub dokumentowania szkód.

14. Prawo właściwe. Jeśli użytkownik mieszka w Republice Korei: (i) do niniejszej Licencji oraz korzystania przez użytkownika z Oprogramowania zastosowanie ma prawo koreańskie, z wyłączeniem jego norm kolizyjnych; oraz (ii) użytkownik wyraźnie wyraża zgodę na podleganie wyłącznej jurysdykcji sądów Korei w odniesieniu do wszelkich roszczeń oraz postępowań wynikających z niniejszej Licencji i/lub korzystania przez użytkownika z Oprogramowania (bądź z nimi związanych), a ponadto wyraża jednoznaczną zgodę na właściwość podmiotową tych sądów.  Jeśli użytkownik mieszka w dowolnym innym kraju: (i) do niniejszej Licencji oraz korzystania przez użytkownika z Oprogramowania zastosowanie ma prawo stanu Kalifornia, z wyłączeniem jego norm kolizyjnych; oraz (ii) użytkownik wyraża jednoznaczną zgodę na podleganie wyłącznej jurysdykcji sądów federalnych lub stanowych hrabstwa San Mateo w stanie Kalifornia w odniesieniu do wszelkich roszczeń oraz sporów wynikających z niniejszej Licencji i/lub korzystania przez użytkownika z Oprogramowania (bądź z nimi związanych), a niepodlegających postanowieniom par. 17 poniżej dotyczącym arbitrażu, a ponadto wyraża jednoznaczną zgodę na właściwość podmiotową tych sądów.  Należy zwrócić uwagę, że działania użytkownika mogą podlegać również innym prawom miejscowym, stanowym, krajowym i międzynarodowym.  Strony uzgadniają, że postanowienia Konwencji Narodów Zjednoczonych o umowach międzynarodowej sprzedaży towarów (Wiedeń, 1980) nie mają zastosowania w odniesieniu do niniejszej Licencji ani do jakichkolwiek sporów ani transakcji wynikających z niniejszej Licencji.

15. Eksport. Użytkownik zobowiązuje się przestrzegać przepisów eksportowych Stanów Zjednoczonych oraz innych obowiązujących przepisów regulujących eksport i zgadza się nie przesyłać Oprogramowania obywatelom innych państw lub do miejsc przeznaczenia objętych zakazem eksportu przewidzianym w tych przepisach, bez uprzedniego uzyskania zezwoleń i spełnienia niezbędnych wymogów rządowych. Użytkownik niniejszym oświadcza, że nie jest podmiotem, z którym na mocy obowiązujących przepisów prawa EA ma zakaz prowadzenia transakcji handlowych.

16.  Całość Umowy.  Niniejsza Licencja stanowi całość porozumienia między użytkownikiem a EA w odniesieniu do Oprogramowania i zastępuje wszelkie wcześniejsze lub obecne porozumienia w tej kwestii. Żadna poprawka ani zmiana niniejszej Licencji nie będzie wiążąca, o ile nie zostanie sporządzona na piśmie i podpisana przez EA.  Nieskorzystanie lub opóźnione skorzystanie przez którąkolwiek ze stron z praw wynikających z niniejszej Licencji nie oznacza zrzeczenia się tych praw, a jednorazowe bądź częściowe skorzystanie z jakiegokolwiek prawa nie wyłącza możliwości korzystania z innych praw wynikających z niniejszej Licencji w przyszłości.  W przypadku sprzeczności między warunkami tej Licencji a mającymi zastosowanie warunkami zakupu lub innymi postanowieniami, wiążące są postanowienia niniejszej Licencji.

17. Rozstrzyganie sporów w wiążącym postępowaniu arbitrażowym. Celem niniejszego paragrafu jest ustanowienie szybkiej i sprawnej metody rozwiązywania ewentualnych sporów pomiędzy użytkownikiem a EA.  Jak stwierdzono poniżej w par. 17 lit. f), jeśli EA i użytkownik nie zdołają rozwiązać sporu w sposób nieformalny i w wyniku postępowania arbitrażowego użytkownikowi zostanie przyznana kwota wyższa niż określona w ostatniej pisemnej propozycji ugody przedstawionej przez EA (jeśli taka propozycja została przedstawiona), EA wypłaci użytkownikowi 150% odszkodowania przyznanego mu w postępowaniu arbitrażowym, nie więcej jednak niż 5000 dolarów amerykańskich ponad kwotę tego odszkodowania.

NALEŻY UWAŻNIE ZAPOZNAĆ SIĘ Z TĄ CZĘŚCIĄ. DOTYCZY ONA PRAW UŻYTKOWNIKA. 
A.   Większość problemów użytkownicy mogą rozwiązać szybko i w satysfakcjonujący sposób przez zalogowanie się przy użyciu swojego konta EA do interfejsu pomocy technicznej EA pod adresem http://help.ea.com/pl/.  W mało prawdopodobnej sytuacji, kiedy EA nie będzie mogła rozwiązać problemu w sposób satysfakcjonujący dla użytkownika (lub jeśli EA nie może rozwiązać problemu powstałego w związku z użytkownikiem mimo prób załatwienia sprawy w sposób nieformalny), użytkownik i EA zgadzają się uznać za wiążące opisane poniżej postępowanie mające na celu rozstrzygnięcie wszelkich sporów między nimi.  Poniższy zapis dotyczy wszystkich konsumentów w maksymalnym zakresie dopuszczanym przez prawo, ale jednoznacznie wyłącza mieszkańców Quebecu, Rosji, Szwajcarii, Republiki Korei i państw członkowskich Unii Europejskiej.  Akceptując warunki niniejszej Licencji, użytkownik i EA jednoznacznie zrzekają się prawa do procesu przed ławą przysięgłych lub uczestnictwa w sprawie z powództwa grupowego. W zamierzeniu postanowienia niniejszej sekcji mają być interpretowane szeroko.  Procedura dotyczy wszelkich sporów między użytkownikiem a EA („Spory”), w tym, między innymi:
(a) roszczeń wynikających z jakiegokolwiek aspektu relacji między użytkownikiem a EA lub z nim związanych, bez względu na to, czy wynika to z umowy, deliktu, przepisów, oszustwa, wprowadzenia w błąd czy jakichkolwiek innych podstaw prawnych; 
(b) roszczeń powstałych przed zawarciem niniejszej Umowy lub wszelkich wcześniejszych umów (w tym, między innymi, roszczeń związanych z reklamą); 
(c) roszczeń będących przedmiotem ewentualnego postępowania z powództwa grupowego, w którym użytkownik nie jest członkiem oznaczonej grupy; oraz
(d) roszczeń mogących wyniknąć po rozwiązaniu niniejszej Umowy. 
Jedyne spory, których nie obejmują zapisy tego paragrafu to:  
1) roszczenia mające na celu egzekucję lub ochronę, bądź dotyczące ważności jakichkolwiek praw własności intelektualnej użytkownika lub EA (lub licencjodawców EA); 
2) roszczenia związane z zarzutami kradzieży, piractwa lub nieuprawnionego korzystania z własności intelektualnej lub z nich wynikające;
3) jeżeli użytkownik zamieszkuje w Australii, roszczenia związane z egzekwowaniem ustawowych praw konsumenta przewidzianych australijskimi przepisami konsumenckimi;
4) ponadto żadne z postanowień Umowy nie uniemożliwia żadnej ze stron wszczęcia postępowania sądowego z powodu drobnych roszczeń.
Odniesienia do „EA”, „użytkownika”, oraz „nas” obejmują odpowiednio nasze podmioty zależne, powiązane, przedstawicieli, pracowników, poprzedników prawnych, następców oraz cesjonariuszy, a także wszystkich uprawnionych i nieuprawnionych użytkowników lub beneficjentów usług bądź oprogramowania na podstawie niniejszej lub wcześniejszej umowy między nami.  Niniejsza klauzula arbitrażowa stanowi potwierdzenie transakcji w handlu międzystanowym, w związku z czym wykładnię i wykonanie postanowień niniejszego paragrafu reguluje federalna ustawa arbitrażowa.  Niniejsza klauzula arbitrażowa pozostaje w mocy także po wygaśnięciu niniejszej umowy użytkownika.
B.   Nieformalne negocjacje / Zawiadomienie o sporze.  Użytkownik i EA uzgadniają, że najpierw podejmą próbę nieformalnego rozstrzygnięcia każdego Sporu przez okres co najmniej 30 dni, zanim skierują sprawę do arbitrażu.  Takie nieformalne negocjacje rozpoczynają się po otrzymaniu pisemnego zawiadomienia jednej osoby przez drugą osobę („Zawiadomienie o sporze”).  Zawiadomienia o sporze muszą: a) zawierać imię i nazwisko lub pełną nazwę oraz informacje kontaktowe strony skarżącej; b) opisywać charakter i podstawę roszczenia lub sporu; oraz c) określać konkretne żądane zadośćuczynienie („Żądanie”).  EA prześle Zawiadomienie o sporze na adres do faktury (jeśli użytkownik podał go EA) lub na adres e-mail podany EA przez użytkownika.  Użytkownik prześle Zawiadomienie o sporze na adres: Electronic Arts Inc., 209 Redwood Shores Parkway, Redwood City CA 94065, United States of America, ATTENTION: Legal Department (do działu prawnego).
C.   Wiążące postępowanie arbitrażowe.  Jeśli użytkownik i EA nie będą w stanie rozstrzygnąć Sporu w drodze nieformalnych negocjacji w terminie 30 dni od otrzymania Zawiadomienia o sporze, zarówno użytkownik, jak i EA mogą zdecydować się na ostateczne i wyłączne rozstrzygnięcie Sporu na drodze wiążącego postępowania arbitrażowego.  Każda decyzja jednej strony o rozsądzeniu Sporu w postępowaniu arbitrażowym jest ostateczna i wiążąca dla drugiej strony.  UŻYTKOWNIK PRZYJMUJE DO WIADOMOŚCI, ŻE NA MOCY POSTANOWIEŃ NINIEJSZEGO PARAGRAFU UŻYTKOWNIK I EA REZYGNUJĄ Z PRAWA DO WNIESIENIA SKARGI DO SĄDU I PROCESU PRZED ŁAWĄ PRZYSIĘGŁYCH.  Przebieg postępowania arbitrażowego reguluje Regulamin arbitrażu handlowego Amerykańskiego Stowarzyszenia Arbitrażowego („AAA”) oraz, w stosownym zakresie, Dodatkowe procedury AAA stosowane w sporach konsumenckich („Regulamin AAA dotyczący konsumentów”). Oba regulaminy dostępne są na stronie internetowej AAA pod adresem www.adr.org.  Opłaty arbitrażowe ponoszone przez użytkownika oraz jego udział w wynagrodzeniu arbitra reguluje regulamin AAA. W stosownych przypadkach są one ograniczone przez Regulamin AAA dotyczący konsumentów.  Jeśli arbiter uzna takie koszty za nadmierne lub jeśli użytkownik prześle do EA zawiadomienie na podany powyżej adres, na który wysyła się Zawiadomienie o sporze, informując, że nie jest w stanie wnieść opłat wymaganych do rozpoczęcia postępowania arbitrażowego, wtedy EA bezzwłocznie uiści wszystkie opłaty arbitrażowe i pokryje wszelkie stosowne wydatki.  Postępowanie arbitrażowe może być prowadzone osobiście, przez złożenie dokumentów, telefonicznie lub za pośrednictwem Internetu.  Arbiter wyda postanowienie na piśmie oraz przedstawi uzasadnienie, jeśli jedna ze stron złoży stosowny wniosek.  Arbiter musi stosować się do obowiązującego prawa. W przeciwnym wypadku każde jego orzeczenie można zaskarżyć.  Użytkownik i EA mogą wnieść sprawę do sądu w celu wymuszenia arbitrażu, zawieszenia postępowania w oczekiwaniu na arbitraż bądź potwierdzenia, zmiany, unieważnienia lub wydania orzeczenia w sprawie decyzji wydanej przez arbitra.
D.   Ograniczenia.  Użytkownik oraz EA uzgadniają, że arbitraż ograniczać się będzie do Sporu między EA a użytkownikiem, bez względu na to, czy żądane zadośćuczynienie ma formę pieniężną czy nakazu zabezpieczenia roszczeń, a ewentualne zadośćuczynienie przyznane w drodze arbitrażu będzie dotyczyć użytkownika indywidualnie.  W maksymalnym zakresie dozwolonym przez prawo: a) żadnego postępowania arbitrażowego nie łączy się z innym; b) Sporu poddanego pod arbitraż nie rozstrzyga się na zasadzie powództwa grupowego; oraz c) nie ma takiego prawa lub upoważnienia, które umożliwiałoby wniesienie Sporu z rzekomego mandatu do reprezentowania społeczeństwa lub jakichkolwiek innych osób. UŻYTKOWNIK I EA UZGADNIAJĄ, ŻE KAŻDA STRONA MOŻE ZGŁOSIĆ ROSZCZENIA WOBEC DRUGIEJ STRONY JEDYNIE W SWOIM WŁASNYM IMIENIU, A NIE JAKO POWÓD LUB CZŁONEK GRUPY W EWENTUALNYM POSTĘPOWANIU Z POWÓDZTWA ZBIOROWEGO. Ponadto, o ile użytkownik i EA nie uzgodnią wspólnie inaczej, arbiter nie może łączyć roszczeń więcej niż jednej osoby oraz nie może w inny sposób przewodniczyć żadnej formie postępowania z powództwa zbiorowego.  Jeśli to konkretne postanowienie okaże się niewykonalne, wówczas całość klauzuli arbitrażowej zostanie uznana za nieważną.
E.         Właściwość miejscowa.  Jeśli użytkownik jest mieszkańcem Stanów Zjednoczonych, postępowanie arbitrażowe będzie odbywać się w dowolnym uzasadnionym miejscu dogodnym dla użytkownika.  W przypadku osób mieszkających poza Stanami Zjednoczonymi postępowanie arbitrażowe wszczyna się w hrabstwie San Mateo w stanie Kalifornia w Stanach Zjednoczonych Ameryki, a użytkownik i EA zgadzają się na właściwość osobową tego sądu w celu wymuszenia arbitrażu, zawieszenia postępowania w oczekiwaniu na arbitraż, bądź potwierdzenia, zmiany, unieważnienia lub wydania orzeczenia w sprawie decyzji wydanej przez arbitra.
F.   Zwrot kosztów i honoraria prawnika.  Jeśli arbiter wyda orzeczenie na korzyść użytkownika w przedmiocie zasadności roszczenia wniesionego przeciwko EA i przyzna mu odszkodowanie o wartości pieniężnej większej niż określona w ostatniej pisemnej propozycji ugody złożonej przed wniesieniem pisemnych wniosków do arbitra, w takim przypadku EA: 
(a) wypłaci użytkownikowi 150% kwoty odszkodowania przyznanego w postępowaniu arbitrażowym, do kwoty maksymalnie 5000 dolarów amerykańskich ponad kwotę tego odszkodowania; oraz 
(b) zwróci wszystkie koszty sporządzenia wniosku, koszty administracyjne oraz opłaty na rzecz arbitra poniesione przez użytkownika na rzecz AAA.  Każda ze stron ponosi koszty związane z honorariami swego pełnomocnika i powiązane wydatki (w tym opłaty i koszty związane z powołaniem biegłych), przy czym arbiter jest uprawniony do orzeczenia zwrotu honorariów i wydatków pełnomocnika, jeżeli tak stanowią obowiązujące przepisy prawa.  Firma EA zrzeka się mogącego jej przysługiwać prawa do ubiegania się o zwrot honorariów i wydatków pełnomocnika w związku z postępowaniem arbitrażowym pomiędzy użytkownikiem a EA. 
G.   Ograniczenie uprawnień arbitra.  Arbiter może wydać orzeczenie deklaratoryjne lub orzec zabezpieczenie roszczeń jedynie na rzecz pojedynczej strony starającej się o zadośćuczynienie i jedynie w zakresie koniecznym do zadośćuczynienia uzasadnionego konkretnym roszczeniem tej strony.  
H.   Zmiany w Umowie.  EA nie będzie wprowadzać istotnych zmian do niniejszej klauzuli arbitrażowej w odniesieniu do posiadaczy kont, bez ich wyraźnej zgody na takie zmiany.  


UMOWA LICENCYJNA UŻYTKOWNIKA KOŃCOWEGO 
OPROGRAMOWANIA ELECTRONIC ARTS DLA UŻYTKOWNIKÓW Z UE
BATTLEFIELD™ 1

Niniejsza umowa licencyjna użytkownika końcowego („Licencja”) stanowi umowę zawartą pomiędzy użytkownikiem a firmą Electronic Arts Inc. („EA”).  Niniejsza Licencja reguluje wykorzystanie niniejszego oprogramowania wraz z całą dołączoną do niego dokumentacją, a także aktualizacji i uaktualnień, które zastępują lub uzupełniają niniejsze oprogramowanie w jakimkolwiek zakresie i które nie są rozprowadzane z oddzielną licencją (zbiorczo nazywanych „Oprogramowaniem”).  Użytkownik nie jest właścicielem niniejszego Oprogramowania, otrzymuje tylko licencję na jego użytkowanie.

Pobierając lub instalując Oprogramowanie bądź korzystając z niego, użytkownik w pełni akceptuje warunki niniejszej Licencji i przyjmuje je za wiążące.  W paragrafie 2 poniżej opisano dane, które EA może przetwarzać, zbierać, wykorzystywać i przechowywać w trakcie świadczenia usług i pomocy technicznej na rzecz użytkownika w związku z Oprogramowaniem zgodnie z naszymi Zasadami ochrony danych osobowych i korzystania z plików cookie zamieszczonymi na stronie http://privacy.ea.com/pl. 

1. Udzielenie ograniczonej licencji oraz warunki użytkowania.  

A. Udzielenie licencji. Akceptując postanowienia niniejszej Licencji, użytkownik nabywa, a EA przyznaje użytkownikowi osobistą, ograniczoną, niewyłączną licencję na zainstalowanie i użytkowanie Oprogramowania wyłącznie do użytku osobistego, niekomercyjnego, jak określono w niniejszej Licencji oraz załączonej dokumentacji. Prawa nabyte przez użytkownika są uzależnione od przestrzegania postanowień niniejszej Licencji.  Zabronione jest wykorzystanie Oprogramowania w celach komercyjnych. Użytkownikowi jednoznacznie zabrania się udzielania podlicencji, wypożyczania, wynajmu lub innego rodzaju rozpowszechniania Oprogramowania bądź praw do jego użytkowania. Warunki niniejszej Licencji zaczynają obowiązywać z dniem instalacji lub rozpoczęcia korzystania z Oprogramowania, a wygasają z dniem: (i) usunięcia Oprogramowania, (ii) zakończenia, unieważnienia lub wygaśnięcia subskrypcji na Oprogramowanie, (iii) zakończenia obowiązywania niniejszej Licencji przez EA, w zależności od tego, co nastąpi wcześniej.  

B. Dalsze ograniczenia. Prawo do użytkowania Oprogramowania jest ograniczone warunkami licencji udzielonej powyżej w ust. (A). Zabrania się kopiowania, prezentowania, podejmowania prób dezaktywacji, dystrybucji, wykonywania, publikowania, modyfikowania, a także tworzenia dzieł pochodnych i użytkowania Oprogramowania lub jakichkolwiek jego części składowych w sposób inny niż jednoznacznie dopuszczony przez EA.  Zabrania się wykonywania kopii Oprogramowania i udostępniania jej w sieci, gdzie miałoby do niej dostęp wielu użytkowników, chyba że EA udzieli na to wyraźnej zgody. Zabrania się udostępniania Oprogramowania w sieci, skąd mogłoby zostać pobrane przez wielu użytkowników.  Zabrania się usuwania, modyfikowania bądź ukrywania jakichkolwiek znaków rozpoznawczych produktu, informacji o prawach autorskich, znaków towarowych i logo, a także informacji prawnych dołączonych do Oprogramowania lub elementów z nim związanych.  

C. Zastrzeżenie praw.  Użytkownik nabył licencję na korzystanie z Oprogramowania i jego prawa podlegają warunkom niniejszej Licencji.  Z wyjątkiem licencji wyraźnie udzielonych w niniejszym dokumencie, EA zastrzega sobie wszelkie prawa, tytuły i udziały dotyczące Oprogramowania (w tym wszystkich postaci, fabuły, obrazów, zdjęć, animacji, filmów, muzyki, tekstu) i wszelkie związane z nim prawa autorskie, znaki towarowe oraz inne prawa własności intelektualnej.  Niniejsza Licencja jest ograniczona do praw własności intelektualnej EA i licencjodawców tej firmy do Oprogramowania i nie dotyczy żadnych praw do innych patentów czy własności intelektualnej. Poza wyraźnie określonym odstępstwem od zakazów wynikającym z prawa obowiązującego w kraju zamieszkania użytkownika, zabrania się poddawania Oprogramowania bądź jakiejkolwiek jego części dekompilacji, rozłożeniu czy procesom inżynierii wstecznej jakąkolwiek metodą. 

D. Dostęp do funkcji i usług sieciowych.  W celu uzyskania dostępu do usług i/lub funkcji sieciowych może być wymagane konto EA, w tym: (i) akceptacja Regulaminu EA, który reguluje korzystanie z usług sieciowych powiązanych z Oprogramowaniem (z którym można zapoznać się na stronie http://terms.ea.com/pl), (ii) akceptacja Zasad ochrony danych osobowych i korzystania z plików cookie EA (http://privacy.ea.com/pl), oraz (iii) rejestracja z wykorzystaniem kodu produktu dostarczonego z Oprogramowaniem. W celu uzyskania dostępu do usług i/lub funkcji sieciowych, w tym zawartości do pobrania, wykorzystywać można wyłącznie prawidłowo licencjonowane oprogramowanie. Dostęp ten jest ograniczony do użytkownika i jego najbliższej rodziny lub członków jego gospodarstwa domowego.
  
E. Wirtualna waluta EA. EA może udostępniać wirtualne punkty, monety lub waluty („wirtualna waluta EA”) do wykorzystania w ramach Oprogramowania. Kupując, zbierając lub w inny sposób pozyskując wirtualną walutę EA od EA, autoryzowanych partnerów EA lub podmiotów powiązanych, użytkownik nabywa osobistą, ograniczoną, niepodlegającą przeniesieniu i podlegającą unieważnieniu licencję na dostęp do zawartości gry oraz wybór zawartości, którą EA jednoznacznie udostępnia w ramach Oprogramowania.  Wirtualna waluta EA nie ma wartości pieniężnej i nie stanowi środka płatniczego ani mienia żadnego rodzaju. Wirtualna waluta EA nie podlega zbyciu, wymianie handlowej, przeniesieniu na inną osobę ani wymianie na pieniądze. Można jedynie wymienić ją na zawartość gry dostępną w ramach Oprogramowania. Wirtualna waluta EA nie podlega zwrotowi z wyjątkiem przypadków wyraźnie dopuszczonych na piśmie przez EA bądź przewidzianych przepisami prawa.

F. Zabezpieczenia techniczne.  Licencja użytkownika wygasa natychmiast w razie próby obejścia zabezpieczeń technicznych Oprogramowania.  

Wersja Oprogramowania na komputery PC wykorzystuje technologię ochrony danych Origin Online Activation oraz Denuvo Sony DADC Austria AG. Do uwierzytelnienia Oprogramowania oraz weryfikacji licencji przy pierwszym uruchomieniu Oprogramowania na nowym komputerze („Uwierzytelnienie”) niezbędne jest konto EA, w tym zaakceptowanie Regulaminu EA oraz Zasad ochrony danych osobowych i korzystania z plików cookie EA (dostępnych w witrynie www.ea.com/pl), zainstalowanie aplikacji Origin (http://www.origin.com/pl-pl/about), zaakceptowanie Umowy użytkownika Origin oraz połączenie z Internetem. W trakcie uwierzytelnienia weryfikowany jest kod produktu dostarczony wraz z Oprogramowaniem. Uwierzytelnienie obejmuje tylko jedno konto EA dla każdego kodu produktu. W związku z powyższym niniejsze Oprogramowanie nie podlega przeniesieniu na innego użytkownika. EA zastrzega sobie prawo do sprawdzenia ważności licencji użytkownika metodą uwierzytelnienia przez Internet. Liczba urządzeń, dla których Oprogramowanie może być uwierzytelnione, jest nieograniczona, użytkownik może jednak uruchomić i wykorzystywać Oprogramowanie na maksymalnie pięciu (5) różnych urządzeniach w każdym nieprzerwanym okresie 24 godzin. Jeśli użytkownik wyłącza lub w inny sposób ingeruje w zabezpieczenia techniczne, Oprogramowanie może nie działać prawidłowo, a ponadto będzie to stanowić istotne naruszenie warunków niniejszej Licencji przez użytkownika. Należy zachować kod produktu, ponieważ będzie on potrzebny do zainstalowania Oprogramowania na innych urządzeniach. Zabezpieczenia techniczne niniejszego Oprogramowania mogą zakłócać działanie niektórych aplikacji, takich jak debuggery, jeśli za ich pomocą można obejść technologię kontroli dostępu, czego zakazują normy zawarte w ustawie zatytułowanej „Digital Millennium Copyright Act”. 
G.   Materiały stworzone przez użytkownika.  'W zamian za użytkowanie Oprogramowania oraz w zakresie, w jakim materiały stworzone w procesie użytkowania Oprogramowania przez użytkowania skutkują powstaniem jakichkolwiek praw autorskich, użytkownik niniejszym przyznaje EA wyłączne, bezterminowe, nieodwołalne, w pełni zbywalne i podlegające dalszemu licencjonowaniu na całym świecie prawo do korzystania ze stworzonych za pomocą Oprogramowania materiałów w dowolnym celu i w dowolny sposób w związku z Oprogramowaniem i związanymi z nim towarami i usługami oraz licencję na korzystanie z nich w taki sposób, włączając w to reprodukowanie, kopiowanie, adaptowanie, modyfikowanie, wykonywanie, pokazywanie, publikowanie, nadawanie, transmitowanie lub rozpowszechnianie publiczne za pomocą wszelkich środków znanych obecnie lub nieznanych, oraz dystrybucji tych materiałów bez wcześniejszego powiadomienia oraz kompensaty w jakiejkolwiek postaci przez cały czas trwania. Jeśli zgodnie z prawem obowiązującym w kraju zamieszkania użytkownika przyznanie praw nie może być bezterminowe, właściwym okresem jest maksymalny okres ochrony przyznawany prawom własności intelektualnej na mocy prawa kraju zamieszkania użytkownika lub konwencji międzynarodowych.  Ponadto użytkownik nie będzie sobie rościł żadnych osobistych praw autorskich odnoszących się do jego materiałów, na które udzielił licencji na rzecz EA.  Udzielenie licencji na rzecz EA pozostaje w mocy także po wygaśnięciu niniejszej Licencji, niezależnie od przyczyny.  

2. Zgoda na przetwarzanie danych.  

EA zdaje sobie sprawę z tego, że dla użytkownika ważne jest, w jaki sposób informacje o nim są gromadzone, używane i udostępniane. EA wysoko ceni sobie zaufanie użytkownika do starannego i rozważnego postępowania firmy w tej kwestii. Informacje o klientach są istotną częścią naszej działalności. EA i podmioty działające w jej imieniu nie udostępniają informacji pozwalających na identyfikację użytkownika bez jego zgody, z wyjątkiem sporadycznych sytuacji, gdy takie ujawnienie jest wymagane przepisami prawa lub spowodowane egzekwowaniem przez EA swoich praw. 

Podczas korzystania z gry przez użytkownika EA i jej podmioty powiązane mogą: (1) instalować i/lub uruchamiać oprogramowanie na komputerze użytkownika; oraz (2) gromadzić, wykorzystywać i przechowywać dane pochodzące z komputera lub urządzenia użytkownika. Informacje gromadzone przez EA i podmioty powiązane z EA obejmują informacje techniczne i powiązane dotyczące komputera (lub urządzenia) użytkownika oraz systemu operacyjnego (w tym adresu IP i numeru identyfikacyjnego urządzenia), a także informacje o korzystaniu z Oprogramowania (w tym, między innymi, o jego pomyślnym zainstalowaniu i/lub usunięciu), dane dotyczące rozgrywki i statystyki dotyczące wykorzystania, informacje o interakcji z systemem oraz informacje o urządzeniach peryferyjnych. 

EA i jej podmioty powiązane mogą wykorzystywać te informacje do doskonalenia produktów i usług, świadczenia usług na rzecz użytkownika oraz do celów komunikacji z użytkownikiem (w tym w celach marketingowych), ułatwiania aktualizacji oprogramowania, dynamicznego dostarczania treści, świadczenia pomocy technicznej dotyczącej oprogramowania, wprowadzania technologii zapobiegających oszustwom, a także do egzekwowania zasad EA, rozwiązywania problemów związanych z błędami lub zwiększania zadowolenia użytkownika z produktów EA w inny sposób. Należy zwrócić uwagę, że w przypadku korzystania z gry poza siecią opisane powyżej dane będą przechowywane na urządzeniu użytkownika. Po połączeniu się użytkownika z siecią internetową dane te zostaną przesłane do EA oraz jej podmiotów powiązanych.

JEŚLI UŻYTKOWNIK NIE WYRAŻA ZGODY NA GROMADZENIE I WYKORZYSTANIE TYCH INFORMACJI, NIE POWINIEN INSTALOWAĆ OPROGRAMOWANIA ANI Z NIEGO KORZYSTAĆ. 

Te i wszelkie inne dane dostarczone EA i/lub gromadzone przez EA w związku z zainstalowaniem i użytkowaniem Oprogramowania przez użytkownika są gromadzone, wykorzystywane, przechowywane i przesyłane przez EA, 209 Redwood Shores Parkway, Redwood City, CA 94065 zgodnie z Zasadami ochrony danych osobowych i korzystania z plików cookie EA zamieszczonymi na stronie www.ea.com/pl. 

W przypadku sprzeczności lub rozbieżności między postanowieniami niniejszego paragrafu a Zasadami ochrony danych osobowych i korzystania z plików cookie EA, Zasady ochrony danych osobowych i korzystania z plików cookie będą mieć moc rozstrzygającą.

3. Zgoda na publiczne przedstawienie danych.
Jeżeli użytkownik korzysta z usług sieciowych, takich jak rozgrywki sieciowe bądź pobieranie lub przesyłanie zawartości, EA oraz jej podmioty powiązane mogą gromadzić, wykorzystywać, przechowywać, przesyłać i podawać do wiadomości publicznej dane statystyczne dotyczące rozgrywki (w tym wyniki, rankingi oraz osiągnięcia) lub identyfikować treści stworzone i udostępnione przez użytkownika innym graczom.  Informacje pozwalające na identyfikację użytkownika są gromadzone, wykorzystywane, przechowywane i przesyłane zgodnie z Zasadami ochrony danych osobowych i korzystania z plików cookie EA, dostępnymi na stronie www.ea.com/pl.  

 
4. Zgoda na monitorowanie.
Użytkownik uznaje i potwierdza, że EA może monitorować rozgrywkę w celu wykrywania oszustw i egzekwowania zasad EA.

Oprogramowanie obejmuje system zabezpieczeń przed oszustwem. 

PO POŁĄCZENIU Z SERWEREM GRY BATTLEFIELD 1 ZA POŚREDNICTWEM INTERNETU SYSTEM TEN JEST AKTYWOWANY i wykorzystywany do monitorowania rozgrywki, plików gry Battlefield 1 użytkownika i kontrolowania pamięci RAM jego komputera w poszukiwaniu Nieautoryzowanych programów osób trzecich uruchomionych równocześnie z Grą, jak również wszelkich modyfikacji plików gry Battlefield 1 umożliwiających lub ułatwiających oszustwa. 

ZWROT „NIEAUTORYZOWANY PROGRAM OSÓB TRZECICH” w rozumieniu niniejszej umowy odnosi się do każdego programu osoby trzeciej, wliczając w to między innymi każdy „dodatek”, „mod”, „hack”, „trainer” lub „cheat”, który według wyłącznego uznania EA: (i) umożliwia lub ułatwia oszukiwanie w grze; (ii) pozwala użytkownikom modyfikować lub hakować interfejs gry, jej środowisko i/lub rozgrywkę w sposób nieautoryzowany jednoznacznie przez EA; lub (iii) przechwytuje, „wydobywa” bądź w inny sposób zbiera informacje z gry. 

W przypadku wykrycia przez system zabezpieczeń przed oszustwem nieautoryzowanego programu osób trzecich i/lub modyfikacji plików umożliwiających lub ułatwiających oszustwa: (a) gra może przekazać informacje na ten temat do EA, w tym między innymi nazwę konta użytkownika oraz szczegóły na temat każdego wykrytego programu, datę i czas jego wykrycia; i/lub (b) EA MOŻE wykorzystać wszelkie swoje prawa nadane na mocy niniejszej umowy, bez konieczności wcześniejszego powiadomienia użytkownika.

Po rozłączeniu się użytkownika z serwerem gry system zabezpieczeń przed oszustwem zostanie dezaktywowany. 

5. Wygaśnięcie Licencji. Prawa użytkownika wynikające z niniejszej Licencji wygasną (lub mogą zostać zawieszone według uznania EA), jeśli użytkownik naruszy którykolwiek z warunków Licencji. W odpowiednich sytuacjach, kiedy EA uzna, że naruszenie można naprawić i prześle użytkownikowi powiadomienie o tym fakcie, niniejsza Licencja wygaśnie, jeśli użytkownik nie naprawi swojego naruszenia w sposób satysfakcjonujący EA w możliwie najkrótszym okresie (a w każdym razie w ciągu 14 dni od otrzymania takiego powiadomienia).

Prawa użytkownika wynikające z niniejszej Licencji wygasną także, jeśli EA zaprzestanie obsługi Oprogramowania (w takim wypadku EA dołoży uzasadnionych starań, aby wcześniej powiadomić użytkownika we właściwy sposób o zakończeniu obsługi).

Natychmiast po wygaśnięciu niniejszej Licencji z jakiegokolwiek powodu użytkownik musi zaprzestać użytkowania Oprogramowania w jakikolwiek sposób i usunąć wszystkie jego kopie znajdujące się w jego posiadaniu lub pod jego kontrolą.   Zakończenie lub zawieszenie korzystania z Oprogramowania przez użytkownika zgodnie z postanowieniami niniejszego paragrafu nie powstrzymuje EA ani użytkownika od podjęcia innych działań wynikających z niniejszej Licencji lub z innych względów ani nie ogranicza podjęcia takich działań.  Paragrafy 5–12 niniejszej Licencji pozostają w mocy po zakończeniu obowiązywania Licencji lub jej wygaśnięciu, niezależnie od przyczyny.

6.  Inne oprogramowanie, aplikacje użytkowe i narzędzia. Oprogramowanie może wymagać lub umożliwiać pobranie oprogramowania, aktualizacji lub poprawek do oprogramowania, bądź innych programów usługowych lub narzędzi od EA lub jej licencjodawców na komputer użytkownika. Oprogramowanie może działać różnie, w zależności od komputera i innych urządzeń użytkownika. Użytkownik jest świadomy, że te technologie mogą wymagać określonych aktualizacji w celu dalszego korzystania z Oprogramowania.  Niektóre z tych aktualizacji mogą zawierać zablokowaną zawartość lub funkcje, do których dostęp jest możliwy tylko po dokonaniu dodatkowej opłaty.  Użytkownik wyraża zgodę na automatyczne instalowanie przez EA wszelkich dostępnych aktualizacji Oprogramowania. Niezainstalowanie dostępnych aktualizacji może uniemożliwić korzystanie z Oprogramowania.

 7.  Gwarancja na nośnik danych.   NOŚNIK DANYCH DOŁĄCZONY DO OPROGRAMOWANIA BĘDZIE WOLNY OD WAD MATERIAŁOWYCH I WAD WYKONANIA PRZEZ OKRES PODANY W DOKUMENTACJI DOŁĄCZONEJ DO TEGO NOŚNIKA, LICZĄC OD DATY ZAKUPU. NINIEJSZA GWARANCJA STANOWI UZUPEŁNIENIE PRAW USTAWOWYCH UŻYTKOWNIKA BEZ ŻADNEGO USZCZERBKU DLA TYCH PRAW. GWARANCJA TA NIE MA ZASTOSOWANIA DO NOŚNIKÓW DANYCH, KTÓRE BYŁY PRZEDMIOTEM NADUŻYCIA, ZOSTAŁY USZKODZONE LUB ULEGŁY NADMIERNEMU ZUŻYCIU.

8. Ograniczenie odpowiedzialności. 

8.1. Niniejszy paragraf określa całkowitą wzajemną odpowiedzialność finansową użytkownika i EA w związku z:

8.1.1. jakimkolwiek naruszeniem postanowień niniejszej Licencji bez względu na okoliczności, w jakich do tego doszło;

8.1.2. jakimkolwiek użytkowaniem bądź odsprzedażą Oprogramowania lub dołączonej do niego dokumentacji przez użytkownika albo użytkowaniem bądź odsprzedażą produktu lub usługi zawierających Oprogramowanie lub dołączoną do niego dokumentację; oraz

8.1.3. twierdzeniem, oświadczeniem lub czynem niedozwolonym bądź zaniechaniem (w tym zaniedbaniem) wynikającym z niniejszej Licencji lub w związku z nią.

8.2. Żadne z postanowień niniejszej Licencji nie ogranicza ani nie wyłącza odpowiedzialności użytkownika ani EA za:

8.2.1. śmierci lub obrażeń ciała poniesionych w wyniku zaniedbań; ani

8.2.2. oszustwa lub umyślnego wprowadzenia w błąd; ani

8.2.3. naruszenia warunków zawartych w odpowiednich przepisach ustaw o sprzedaży towarów i ochronie konsumentów obowiązujących w kraju zamieszkania użytkownika; ani

8.2.4. umyślnego niewykonania zobowiązania lub winy umyślnej.

8.3. Bez uszczerbku dla któregokolwiek z wcześniejszych postanowień niniejszego paragrafu, ani użytkownik, ani EA w żadnych okolicznościach nie ponoszą wobec siebie odpowiedzialności, niezależnie od tego, czy jest to odpowiedzialność umowna, deliktowa (w tym zaniedbanie) bądź restytucyjna, czy też za naruszenie obowiązku ustawowego lub wprowadzenie w błąd, bądź na innej podstawie, z tytułu:

8.3.1. utraty dochodu;

8.3.2. utraty zysków z działalności gospodarczej lub kontraktów;

8.3.3. zakłóceń w działalności gospodarczej;

8.3.4. utraty możliwości korzystania ze środków finansowych lub utraty przewidywanych oszczędności;

8.3.5. utraty informacji;

8.3.6. utraty możliwości, wartości bądź dobrego imienia;

8.3.7. utraty, uszkodzenia lub zniekształcenia danych; ani

8.3.8. jakichkolwiek pośrednich lub wynikowych strat lub szkód bez względu na sposób ich powstania oraz bez względu na to, czy są one spowodowane deliktem (w tym zaniedbaniem), naruszeniem umowy czy też wynikają z innego powodu;

pod warunkiem, że niniejszy pkt 8.3 nie uniemożliwia zgłaszania roszczeń z tytułu strat i szkód dotyczących majątku rzeczowego, który podlega warunkom określonym w sekcji 8, lub innych roszczeń z tytułu bezpośrednich strat finansowych, które nie są wyłączone przez żadną z wyłączonych kategorii określonych powyżej w niniejszym pkt 8.3.

8.4 Z zastrzeżeniem punktów 8.2 i 8.3, łączna maksymalna odpowiedzialność EA na podstawie postanowień niniejszej Licencji lub w związku z nią, wynikająca z umowy, deliktu (w tym zaniedbania) lub z innego powodu, w każdych okolicznościach ograniczona jest do kwoty zapłaconej przez użytkownika za Oprogramowanie.

9.  Rozłączność postanowień i zachowanie mocy obowiązującej. Jeżeli którekolwiek postanowienie niniejszej Licencji okaże się niewykonalne w kraju zamieszkania użytkownika, wówczas EA i użytkownik zgadzają się interpretować je oraz pozostałe postanowienia Licencji w sposób jak najbardziej odzwierciedlający intencje użytkownika oraz EA związane z niniejszą Licencją.  Ponadto jeżeli którekolwiek postanowienie niniejszej Licencji okaże się niewykonalne, nie będzie to miało wpływu na wykonalność pozostałych postanowień niniejszej Licencji.  

10.  Prawo właściwe. Prawem właściwym dla realizacji postanowień Licencji i korzystania z Oprogramowania jest prawo kraju zamieszkania użytkownika; oraz (ii) użytkownik jednoznacznie wyraża zgodę na wyłączną właściwość sądów w kraju zamieszkania użytkownika do rozpatrywania roszczeń lub skarg wynikających z niniejszej Licencji i/lub użytkowania Aplikacji przez użytkownika lub z tym związanych, oraz wyraża jednoznaczną zgodę na objęcie właściwością podmiotową tych sądów.  

11.  Całość Umowy.  Niniejsza Licencja stanowi całość porozumienia pomiędzy użytkownikiem a EA w odniesieniu do Oprogramowania i zastępuje wszelkie wcześniejsze porozumienia między użytkownikiem a EA.

12. Rozstrzyganie sporów.  Większość problemów użytkownicy mogą rozwiązać szybko i w satysfakcjonujący sposób przez zalogowanie się do interfejsu pomocy technicznej, przy użyciu swojego konta EA, pod adresem http://help.ea.com/pl/.  W mało prawdopodobnej sytuacji, kiedy EA nie będzie mogła rozwiązać problemu w sposób satysfakcjonujący dla użytkownika (lub jeśli EA nie może rozwiązać problemu powstałego w związku z użytkownikiem mimo prób załatwienia sprawy w sposób nieformalny), użytkownik lub EA może skierować tę sprawę na drogę alternatywnego rozstrzygania sporów (np. postępowanie pojednawcze lub arbitraż), uzyskawszy uprzednio pisemną zgodę drugiej strony.  


20160816


