AVVISO IMPORTANTE PER I RESIDENTI NELL'UNIONE EUROPEA: SCORRERE VERSO IL BASSO PER CONSULTARE L'ACCORDO DI LICENZA APPROPRIATO DI BATTLEFIELD 1.EU.

ELECTRONIC ARTS 
ACCORDO DI LICENZA CON L'UTENTE FINALE DEL SOFTWARE
BATTLEFIELD™ 1

SI SEGNALA CHE L’ARTICOLO
 17 CONTIENE UNA CLAUSOLA ARBITRALE VINCOLANTE E UNA RINUNCIA ALLA CLASS ACTION. ESSA INCIDERÀ SUI DIRITTI DELL’UTENTE RIGUARDANTI IL MODO IN CUI RISOLVERE QUALSIASI CONTROVERSIA CON EA. SI PREGA DI LEGGERLA.

Il presente accordo di licenza con l'utente finale ("Licenza") è un accordo fra l'utente ed Electronic Arts Inc., le sue consociate e affiliate ("EA").  La presente Licenza disciplina l'uso del software, di tutta la relativa documentazione e di ogni aggiornamento o miglioramento che sostituisca o integri il software sotto qualunque aspetto e che non sia distribuito con una licenza separata (collettivamente, il "Software").  Il Software è concesso in licenza all'utente, non viene venduto.

Installando o usando il Software, si acconsente ai termini della presente Licenza e si accettano i vincoli che ne derivano.  L'articolo 2 di seguito descrive i dati che EA potrà usare per fornire servizi e assistenza in relazione al Software.  Qualora l’utente non intendesse accettare tale uso dei dati, è pregato di non installare né usare il Software. L'articolo 17, di seguito, dispone che tutte le controversie siano soggette a un arbitrato vincolante a carattere individuale.  SE il Software SARÀ INSTALLATO, i termini e le condizioni della presente Licenza saranno considerati integralmente accettati. Qualora l’utente non intendesse accettare tutti i termini della presente Licenza, è pregato di non installare né usare il Software. 

Diritto di restituzione (applicabile a coloro che hanno acquistato un pacchetto Software presso un punto vendita fisico negli Stati Uniti).  Se non si accettano i termini della presente Licenza o della licenza del Software Origin e il Software non è stato installato né usato, è possibile ottenere un rimborso o una sostituzione del Software riportandolo dove è stato acquistato entro trenta (30) giorni dalla data di acquisto. Seguire le istruzioni per la restituzione disponibili all'indirizzo http://help.ea.com/it/help/account/electronic-arts-warranty-policy.

1. Concessione limitata della licenza e termini d'uso.  

A. Concessione. Il presente acquisto comporta l'acquisizione da parte dell'utente e la concessione da parte di EA di una licenza personale, limitata e non esclusiva, per installare e utilizzare il Software per uso non commerciale esclusivamente secondo quanto specificato nella presente Licenza e nella documentazione di accompagnamento. I diritti acquisiti sono subordinati all'osservanza del presente Accordo.  Si vietano tutti gli usi commerciali. È altresì espressamente proibito concedere in sublicenza, noleggio, leasing o distribuire altrimenti il Software o i diritti al suo utilizzo. I termini della presente Licenza avranno inizio nel momento in cui l'utente installa o in altro modo utilizza il Software e avranno fine nella data in cui dovesse verificarsi per primo uno dei seguenti eventi: (i) l'utente cede il Software, (ii) l'abbonamento per l'utilizzo del Software viene risolto, annullato o scade, (iii) EA risolve la presente Licenza.  La Licenza sarà revocata in modo immediato se l'utente tenterà di aggirare le misure tecniche di protezione del Software.  L'uso dei servizi online connessi con il Software è disciplinato dai Termini di servizio di un accordo separato.  Tali Termini di servizio possono essere consultati all'indirizzo http://terms.ea.com/it.  Una Politica sulla privacy e sui cookie separata disciplina la raccolta, l'archiviazione, l'uso e il trasferimento dei dati dell'utente.  È possibile consultare la Politica sulla privacy e sui cookie all'indirizzo http://privacy.ea.com/it. 

B.  Misure tecniche di protezione.  La versione PC di questo Software utilizza la tecnologia per la protezione dei contenuti Origin Online Activation e Denuvo di Sony DADC Austria AG .  Per l'autenticazione del Software e la verifica della licenza al momento della prima esecuzione su uno specifico computer ("Autenticare" o "Autenticazione") sono necessari un account EA, con accettazione dei Termini di servizio e della Politica sulla privacy e sui cookie di EA online  (disponibili all'indirizzo www.ea.com/it), l'installazione dell'applicazione client Origin (http://www.origin.com/it-it/about),l'accettazione dell'EULA di Origin,  e una connessione a Internet.  Il codice seriale fornito con il Software sarà verificato durante l'Autenticazione.  L'autenticazione è limitata a un solo account EA per codice seriale.  Di conseguenza, il Software non è trasferibile.  EA si riserva il diritto di convalidare la licenza dell'utente attraverso Autenticazioni online successive.   Sebbene non vi siano limiti al numero totale di macchine su cui il Software può essere autenticato, nell'arco di 24 ore l'utente potrà eseguire il Software e accedere al medesimo su non più di cinque (5) singoli computer.  Disabilitando o manomettendo in altro modo le misure tecniche di protezione, il Software potrebbe non funzionare correttamente e la presente Licenza risulterà sostanzialmente violata. Si raccomanda di conservare il proprio codice seriale che potrebbe essere necessario per installare il Software su altre macchine.  

Le misure tecniche di protezione del Software potrebbero interferire con alcune applicazioni, ad es. i debugger, dal momento che tali software potrebbero essere utilizzati per aggirare le tecnologie di controllo degli accessi, contravvenendo al Digital Millennium Copyright Act.

C. Accesso alle funzioni e/o ai servizi online.  Per accedere ai servizi e/o alle funzioni online potrebbero essere necessari un account EA, compresa l'accettazione dei Termini di servizio (http://terms.ea.com/it) e della Politica sulla privacy e sui cookie di EA (http://privacy.ea.com/it) e la registrazione con il codice seriale allegato al Software. Soltanto il software concesso in licenza può essere usato per accedere ai servizi e/o alle funzioni online, compresi i contenuti scaricabili, e l'accesso a queste funzioni è limitato all'utente e alla sua famiglia o ai membri del suo nucleo familiare.

D. Moneta virtuale EA. EA può rendere disponibili punti, monete o valute virtuali (“Moneta virtuale EA”) per l'uso nell'ambito del Software. Acquistando, guadagnando o acquisendo in altro modo Moneta virtuale EA direttamente da EA o da partner approvati EA o società affiliate, l'utente ottiene una licenza personale, limitata, non trasferibile e revocabile per accedere al/selezionare dal contenuto del gioco reso espressamente disponibile da EA nell'ambito del Software.  La Moneta virtuale EA non ha alcun valore monetario e non costituisce valuta a corso legale o proprietà di alcun genere. È vietato vendere, commerciare, trasferire o scambiare in denaro la Moneta virtuale EA; questa può essere riscattata solo per il contenuto di gioco all'interno del Software. La Moneta virtuale EA non è rimborsabile, salvo laddove espressamente autorizzato da EA per iscritto o altrimenti prescritto dalla legge.  

Per i residenti in Giappone: l'utente accetta di utilizzare qualsiasi Moneta virtuale EA acquistata per l’utilizzo nell'ambito del Software entro 180 giorni dalla data di acquisto della stessa.

E. Ulteriori restrizioni. Il diritto dell'utente di utilizzare il Software è limitato a quanto stabilito nella Licenza concessa di cui sopra e non è consentito copiare, mostrare, cercare di disabilitare, distribuire, eseguire, pubblicare, modificare, creare opere derivate o utilizzare il Software, e i relativi componenti, in modi diversi da quelli espressamente autorizzati da EA.  Salvo esplicita autorizzazione da parte di EA, è proibito rendere disponibile una copia del Software su una rete dove potrebbe essere utilizzata da più utenti. È altresì proibito rendere disponibile il Software su una rete che consenta a più utenti di scaricarlo.  Non è consentito rimuovere o alterare i loghi e i marchi di EA, né le note legali, inclusi nel Software o nelle relative risorse.  

F. Riserva di diritti.  I diritti acquisiti dall'utente con la licenza relativa al Software sono subordinati ai termini della Licenza stessa.  Fatto salvo quanto espressamente concesso nella presente Licenza, EA si riserva ogni diritto, titolo e interesse sul Software (inclusi tutti i personaggi, la trama, le immagini, le fotografie, le animazioni, i filmati, la musica, il testo) e tutti i diritti d'autore, i marchi e gli altri diritti di proprietà intellettuale associati.  La presente Licenza è limitata ai diritti di proprietà intellettuale di EA e dei suoi concessori di licenza connessi al Software e non comprende alcun diritto inerente ad altri brevetti o proprietà intellettuali. Fatto salvo quanto concesso dalle leggi vigenti, è proibito decompilare, disassemblare o ricavare il codice sorgente del Software o dei suoi componenti con qualsiasi mezzo. Non è concesso rimuovere, alterare od oscurare alcuna identificazione del prodotto né alcun avviso di diritto d'autore o di proprietà intellettuale integrati nel Software.   Tutti i diritti non esplicitamente concessi nel presente documento sono riservati a EA.

G. Contributi dell'utente.  Con la presente l'utente, in cambio dell'uso del Software e nella misura in cui i contributi generati dallo stesso con l'uso del medesimo dessero luogo a interessi di copyright, concede a EA, in termini esclusivi, perpetui, irrevocabili, pienamente trasferibili, cedibili in sublicenza e universalmente validi, il diritto e la licenza di utilizzare i propri contributi in qualunque modo e per qualsiasi scopo connessi al Software e ai beni e servizi associati, incluso il diritto di riprodurre, copiare, adattare, modificare, eseguire, esibire, pubblicare, diffondere, trasmettere o comunicare in altro modo al pubblico, con mezzi attualmente noti o ancora ignoti, e di distribuire i suoi contributi senza ulteriore preavviso e senza alcun compenso per l'intero periodo di protezione dei diritti di proprietà intellettuale stabilito dalle leggi e dalle convenzioni internazionali vigenti.  L'accettazione del presente documento costituisce una rinuncia a qualsiasi diritto morale di paternità, pubblicazione, reputazione o attribuzione riguardante l'utilizzo e il godimento di dette risorse da parte di EA e di altri giocatori, ai sensi delle leggi vigenti e in relazione al Software e ai beni e servizi connessi.  La licenza concessa a EA, e la suddetta rinuncia a qualsiasi diritto morale applicabile, resta in vigore anche in caso di cessazione della presente Licenza.  

2. Consenso all'uso dei dati.  

EA è consapevole che le modalità di raccolta, utilizzo e condivisione delle informazioni personali sono importanti per gli utenti e apprezza che questi le accordino la loro fiducia affinché tali operazioni siano effettuate in modo attento e avveduto. Le informazioni riguardanti i nostri clienti sono una parte importante della nostra attività. Noi e gli agenti che agiscono per conto nostro non condividiamo informazioni che possano consentire l'identificazione personale degli utenti senza il loro consenso, tranne nelle rare situazioni in cui ciò sia necessario per legge o per garantire il rispetto dei diritti legali di EA. 

Quando l'utente gioca a questo gioco, EA e le sue affiliate possono (1) installare e/o eseguire software sul computer dell'utente; e (2) raccogliere, utilizzare e memorizzare dati dal computer o dispositivo dell'utente. I dati che EA e le sue affiliate raccolgono includono informazioni tecniche e correlate riguardanti il computer (o il dispositivo) dell'utente e il sistema operativo (compreso l'indirizzo IP e gli ID del dispositivo), nonché informazioni sull'utilizzo del Software (compresa, in maniera non limitativa, l'avvenuta installazione e/o rimozione), le statistiche di gioco e di utilizzo, le interazioni del sistema e le periferiche hardware. 

EA e le sue affiliate si riservano la facoltà di utilizzare queste informazioni per migliorare i propri prodotti e servizi, fornire servizi all’utente e comunicare con lo stesso (anche per scopi promozionali), facilitare la fornitura di aggiornamenti software, fornire contenuti generati dinamicamente e supporto software, attuare misure anti-truffa, mettere in atto le politiche di EA e risolvere problemi o migliorare altrimenti l'esperienza dell'utente.  Si prega di notare che, se si gioca offline, i dati di cui sopra saranno memorizzati sul dispositivo. Se e quando si effettua la connessione a Internet, questi dati saranno trasmessi a EA e alle sue affiliate.

QUALORA L’UTENTE NON INTENDESSE ACCETTARE TALE RACCOLTA E L’USO DEI DATI, È PREGATO DI NON INSTALLARE NÉ USARE IL SOFTWARE. 

Questi e tutti gli altri dati forniti a EA e/o raccolti da EA in relazione all'installazione e all'uso del presente Software sono raccolti, usati, archiviati e trasmessi da EA Inc., 209 Redwood Shores Parkway, Redwood City, CA 94065, conformemente alla Politica sulla privacy e sui cookie di EA, reperibile all'indirizzo www.ea.com/it. 

In caso di contrasto o incoerenza tra il presente articolo e i termini della Politica sulla privacy e sui cookie di EA, prevalgono questi ultimi.

3. Consenso alla pubblicazione dei dati. In caso di fruizione dei servizi online, come il gioco online o il download e il caricamento di contenuto, EA e le sue affiliate potrebbero altresì raccogliere, usare, memorizzare, trasmettere e pubblicare dati statistici relativi al gioco (compresi punteggi, posizioni in classifica e risultati ottenuti) o identificare il contenuto creato e condiviso dall'utente con altri giocatori.  I dati che rendono l'utente personalmente identificabile saranno raccolti, usati, archiviati e trasmessi in conformità della Politica sulla privacy e sui cookie di EA, consultabile all'indirizzo www.ea.com/it.  

4.  Consenso al monitoraggio.
L'utente riconosce e accetta che EA possa monitorare il gioco al fine di rilevare casi di cheating e rafforzare le proprie politiche.

Questo Software include una tecnologia anti cheat. 

QUANDO CI SI COLLEGA ONLINE A UN SERVER DEL GIOCO BATTLEFIELD 1, QUESTA TECNOLOGIA VERRÀ ATTIVATA e usata per controllare le modalità di gioco, i vostri file del gioco BATTLEFIELD 1 la memoria RAM del vostro computer per rilevare Programmi di Soggetti Terzi non Autorizzati in esecuzione contemporanea al gioco nonché eventuali modifiche ai file del gioco BATTLEFIELD 1 che rendano possibile o facilitino il cheating. 

Nel presente documento, per "PROGRAMMA DI SOGGETTI TERZI NON AUTORIZZATO" si intende qualsiasi software sviluppato da terzi, incluso qualsiasi "addon", "mod", "hack", "trainer" o "cheat", che a esclusivo giudizio di EA: (i) permetta di effettuare o facilitare brogli di qualsiasi tipo; (ii) consenta agli utenti di modificare l'interfaccia, lo scenario e/o l'esperienza di gioco in modi non espressamente autorizzati da EA o (iii) intercetti, estragga o raccolga in altro modo informazioni dal gioco o attraverso di esso. 

Nel caso in cui la tecnologia anti-cheat rilevi un programma di soggetti terzi non autorizzati e/o modifiche ai file del gioco che rendano possibile o facilitino il cheating: (a) Il gioco può comunicare informazioni a EA, compresi senza limitazione il nome account, nonché i dettagli su qualsiasi programma di soggetti terzi non autorizzati rilevato e l'ora e la data in cui è stato rilevato il programma di soggetti terzi non autorizzati; e/o (b) EA può esercitare alcuni o tutti i suoi diritti ai sensi del presente accordo, con o senza preavviso.

Al momento della disconnessione dal server di gioco, queste tecnologie anti-cheat saranno disattivate.  
   
5. Risoluzione. La presente Licenza resterà in vigore fino alla relativa risoluzione. I diritti in essa concessi saranno revocati in modo immediato e automatico senza alcun preavviso da parte di EA qualora l'utente mancasse di rispettare qualsivoglia termine o condizione della presente Licenza. All'atto della risoluzione l'utente dovrà interrompere tempestivamente ogni uso del Software e distruggere tutte le relative copie in suo possesso o sotto il suo controllo.  La risoluzione non limiterà gli altri diritti o risarcimenti a disposizione di EA previsti dalla legge o dai principi di equity. Gli articoli da 5 a 17 della presente Licenza manterranno la propria validità anche in seguito alla risoluzione o alla scadenza, per una qualsiasi ragione, della Licenza medesima. 

6. Altri software, risorse e strumenti. I servizi di EA possono richiedere o consentire all'utente di scaricare software, aggiornamenti o patch del software, o altre risorse o strumenti di EA o dei suoi concessori di licenze sul computer dell'utente. Le prestazioni del software possono variare secondo il computer dell’utente e altri dispositivi. Il cliente è consapevole del fatto che potrebbero essere necessari alcuni aggiornamenti di queste tecnologie per continuare a usare il Software.  Tali aggiornamenti potrebbero talvolta includere funzioni o contenuti bloccati, il cui accesso comporterà costi aggiuntivi per l'utente.  L'utente consente ad EA di installare automaticamente gli aggiornamenti disponibili per il Software. La mancata installazione degli aggiornamenti disponibili potrebbe rendere il Software non eseguibile.

7. Garanzia limitata sui supporti di registrazione.   LA GARANZIA LIMITATA SUI SUPPORTI DI REGISTRAZIONE CHE ACCOMPAGNA IL SOFTWARE È INCLUSA NEL PRESENTE ACCORDO A FINI DI RIFERIMENTO. TALE GARANZIA LIMITATA CONFERISCE ALL'UTENTE DIRITTI LEGALI SPECIFICI.  A SECONDA DELLA GIURISDIZIONE, È POSSIBILE CHE LE LEGGI LOCALI VIGENTI RICONOSCANO ALL'UTENTE ALTRI DIRITTI AGGIUNTIVI.  

8.  Esclusione di garanzie. FATTA SALVA LA GARANZIA LIMITATA SUI SUPPORTI DI REGISTRAZIONE, OVE APPLICABILE, E NELLA MISURA MASSIMA CONSENTITA DALLE LEGGI VIGENTI, IL SOFTWARE VIENE FORNITO "COSÌ COM’È", COMPRESO OGNI EVENTUALE DIFETTO, SENZA GARANZIE DI ALCUN TIPO E SENZA ALCUN GENERE DI ASSICURAZIONE O GARANZIA SULLE RELATIVE PRESTAZIONI, E IL SUO UTILIZZO È DA INTENDERSI A RISCHIO ESCLUSIVO DELL'UTENTE. L'INTERO RISCHIO RELATIVO ALL'ADEGUATEZZA DELLA QUALITÀ E DELLE PRESTAZIONI È A CARICO DELL'UTENTE. EA E I SUOI CONCESSORI DI LICENZA (COLLETTIVAMENTE INDICATI CON "EA" AI FINI DEL PRESENTE ARTICOLO E DELL’ARTICOLO 7) NON FORNISCONO E, CON IL PRESENTE ACCORDO, DISCONOSCONO OGNI ALTRA GARANZIA ESPLICITA, IMPLICITA O DI LEGGE, COMPRESE LE GARANZIE IMPLICITE RELATIVE ALLE CONDIZIONI, ALL'UTILIZZO ININTERROTTO, ALLA COMMERCIABILITÀ, ALLA QUALITÀ ACCETTABILE O ALL’IDONEITÀ PER UN DATO SCOPO, ALL'ASSENZA DI VIOLAZIONI DEI DIRITTI DI TERZI, NONCHÉ OGNI EVENTUALE GARANZIA DERIVANTE DA USI, PRASSI O CONSUETUDINI COMMERCIALI.  EA NON GARANTISCE L'ASSENZA DI INTERFERENZE NEL GODIMENTO DEL SOFTWARE, CHE QUESTO SODDISFERÀ LE ESIGENZE DELL'UTENTE, CHE IL SUO FUNZIONAMENTO SARÀ ININTERROTTO O ESENTE DA ERRORI, CHE FUNZIONERÀ IN COMBINAZIONE O SARÀ COMPATIBILE CON QUALSIASI ALTRO SOFTWARE NÉ CHE EVENTUALI ERRORI PRESENTI NEL SOFTWARE SARANNO CORRETTI. NESSUNA DICHIARAZIONE VERBALE O SCRITTA RILASCIATA DA EA O DA QUALUNQUE SUO RAPPRESENTANTE AUTORIZZATO POTRÀ COSTITUIRE UNA GARANZIA. ALCUNE GIURISDIZIONI NON CONSENTONO L'ESCLUSIONE O LA LIMITAZIONE DELLE GARANZIE IMPLICITE NÉ LA LIMITAZIONE DEI DIRITTI LEGALI DEL CONSUMATORE IN MATERIA, PER CUI ALCUNE O TUTTE LE PRECEDENTI ESCLUSIONI E LIMITAZIONI POTREBBERO NON RISULTARE APPLICABILI PER ALCUNI UTENTI.  PER ULTERIORI INFORMAZIONI RIGUARDANTI I DIRITTI DEGLI UTENTI AUSTRALIANI CONSULTARE LA PAGINA http://help.ea.com/it/article/origin-au-returns-and-cancellations.

9. Limitazione di responsabilità. NELLA MASSIMA MISURA CONSENTITA DALLE VIGENTI LEGGI, EA E LE SUE CONSOCIATE O AFFILIATE NON SARANNO IN ALCUN CASO RESPONSABILI NEI CONFRONTI DELL'UTENTE PER EVENTUALI DANNI A PERSONE O COSE, PERDITE DI PROFITTI, COSTI PER BENI O SERVIZI SOSTITUTIVI, PERDITE DI DATI, PERDITE DEL VALORE DI AVVIAMENTO, INTERRUZIONI DEL LAVORO, GUASTI O MALFUNZIONAMENTI DEL COMPUTER, NONCHÉ PER OGNI ALTRO TIPO DI DANNI DIRETTI O INDIRETTI, SPECIALI, INCIDENTALI, CONSEGUENTI O PUNITIVI CONTESTATI NELL'AMBITO DI QUALUNQUE AZIONE LEGALE DERIVANTE DA O COLLEGATA ALLA PRESENTE LICENZA O AL SOFTWARE, A PRESCINDERE CHE LA STESSA SIA INTENTATA PER ILLECITO CIVILE (NEGLIGENZA COMPRESA), CAUSE CONTRATTUALI, RESPONSABILITÀ OGGETTIVA O ALTRE MOTIVAZIONI, E INDIPENDENTEMENTE DAL FATTO CHE EA FOSSE STATA O MENO INFORMATA DELLA POSSIBILITÀ DI TALI DANNI.  La responsabilità complessiva di EA nei confronti dell'utente per tutti i danni eventualmente subiti non potrà in nessun caso (fermo restando quanto previsto dalle leggi vigenti) superare in valore l'importo effettivamente corrisposto dall'utente per il Software.  ALCUNE GIURISDIZIONI NON AMMETTONO LIMITAZIONI DELLA RESPONSABILITÀ PER DECESSO, LESIONI PERSONALI, DICHIARAZIONI ERRONEE DI CARATTERE FRAUDOLENTO O PER DETERMINATI ATTI INTENZIONALI O FRUTTO DI NEGLIGENZA O PER VIOLAZIONE DI STATUTI SPECIFICI, NÉ LIMITAZIONI DEI DANNI INCIDENTALI O CONSEGUENTI, PER CUI ALCUNE O TUTTE LE PRECEDENTI LIMITAZIONI DI RESPONSABILITÀ POTREBBERO NON RISULTARE APPLICABILI PER ALCUNI UTENTI.  PER ULTERIORI INFORMAZIONI RIGUARDANTI I DIRITTI DEI CONSUMATORI DISPONIBILI PER I CONSUMATORI AUSTRALIANI, CONSULTARE LA PAGINA http://help.ea.com/it/article/origin-au-returns-and-cancellations.

10. Le clausole sulla limitazione di responsabilità e l'esclusione di garanzie costituiscono elementi sostanziali della presente Licenza. L'utente dà atto che le clausole di limitazione della responsabilità della presente Licenza costituiscono termini essenziali della medesima.  Le precedenti limitazioni di responsabilità resteranno valide anche qualora i mezzi di riparazione previsti nella garanzia limitata sui supporti di registrazione mancassero il loro scopo essenziale. 

11. Clausola salvatoria e di sopravvivenza. Se una qualsiasi disposizione della presente Licenza risultasse illegale o inapplicabile in base alle leggi vigenti, la parte rimanente della disposizione verrà modificata in modo che il suo effetto si avvicini il più possibile a quello della formulazione originaria e tutte le altre disposizioni della presente Licenza rimarranno pienamente valide e in vigore.  

12. Diritti limitati per il governo degli Stati Uniti. La presente disposizione riguarda gli utenti finali governativi.  Il Software fornito in relazione alla presente Licenza è stato sviluppato interamente con capitale privato, secondo le definizioni dell'articolo 2.101 del FAR e degli articoli 252.227-7014(a)(1) e 252.227-7015 del DFARS (o di qualunque regolamento equivalente o successivo dell'agenzia), ed è fornito come "oggetti commerciali", "software commerciale per computer" e/o "documentazione di software commerciale per computer". Conformemente all’articolo 227.7202 del DFARS, all’articolo 12.212 del FAR e per quanto richiesto dalle leggi federali degli Stati Uniti, i diritti minimi limitati specificati nell'articolo 52.227-19 del FAR (o in qualsiasi regolamento equivalente o successivo dell'agenzia) e qualunque uso, modifica, riproduzione, pubblicazione, rappresentazione, visualizzazione, divulgazione o distribuzione, da o per conto del governo degli Stati Uniti, saranno disciplinati esclusivamente dai termini della presente Licenza e saranno proibiti, fatto salvo quanto esplicitamente concesso dalla Licenza stessa.

13. Provvedimento ingiuntivo. L'utente conviene che una violazione della presente Licenza procurerà danni irreparabili a EA, a fronte dei quali un risarcimento pecuniario non costituirà una compensazione adeguata, e che EA avrà diritto a un'equa riparazione, oltre a qualsiasi risarcimento eventualmente disposto dalle presenti norme o dalla legge, senza alcun vincolo, garanzia o prova dei danni.

14. Legge applicabile. Per i residenti nella Repubblica di Corea: (i) la presente Licenza e l'utilizzo del Software saranno disciplinati dalle leggi coreane, a esclusione delle norme relative ai conflitti fra ordinamenti legali; e (ii) l'utente accetta esplicitamente che i tribunali coreani abbiano competenza esclusiva su qualsiasi rivendicazione o azione derivante da o relativa alla presente Licenza e/o al proprio uso del Software e acconsente espressamente all'esercizio della giurisdizione personale da parte di tali tribunali.  Per chi risiede altrove: (i) la presente Licenza e l'utilizzo del Software saranno disciplinati dalle leggi dello stato della California, a esclusione delle norme relative ai conflitti fra ordinamenti legali; e (ii) l'utente accetta esplicitamente che i tribunali federali o statali della contea di San Mateo, California, abbiano la competenza esclusiva su qualsiasi rivendicazione o azione, non soggetta a disposizione di arbitrato come previsto dall'articolo 17, di seguito, derivante da o relativa alla presente Licenza e/o all'uso del Software, e acconsente espressamente all'esercizio della giurisdizione personale da parte di tali tribunali.  Si noti che la condotta dell'utente potrebbe essere soggetta anche ad altre leggi locali, statali, nazionali e internazionali.  Le parti convengono che la Convenzione delle Nazioni Unite sui contratti per la vendita internazionale di beni (Vienna, 1980) non si applica alla presente Licenza né ad eventuali controversie o altre transazioni da essa derivanti.

15. Esportazione. L'utente accetta di rispettare le leggi di controllo delle esportazioni degli Stati Uniti nonché le altre leggi consimili vigenti in materia, e di non trasferire il Software ad alcuna destinazione nazionale o internazionale proibita da tali leggi, senza prima aver ottenuto un'autorizzazione governativa e quindi rispettandone i termini. L'utente certifica, inoltre, di non essere un soggetto con cui EA non può condurre affari in base alle leggi vigenti.

16.  Intero accordo.  La presente Licenza costituisce l'intero accordo fra l'utente ed EA per quanto concerne il Software e sostituisce tutte le intese precedenti o contemporanee sullo stesso argomento. Nessuna modifica o variazione della presente Licenza sarà vincolante, a meno che non sia scritta e firmata da EA.  Il mancato o ritardato esercizio, a opera dell'una o dell'altra parte, di uno dei diritti o delle facoltà citati nella presente Licenza non costituirà una rinuncia a tali diritti o facoltà, né l'eventuale esercizio singolo o parziale di qualunque diritto o facoltà precluderà l'ulteriore esercizio di qualsiasi altro diritto qui previsto.  Nell'eventualità di conflitti tra la presente Licenza e qualsivoglia termine d'acquisto o di altro tipo applicabile, prevarranno i termini della presente Licenza.

17. Risoluzione delle controversie tramite arbitrato vincolante. Il presente Articolo intende fornire un metodo semplificato per la risoluzione di eventuali controversie tra le parti.  Come discusso di seguito nell’articolo 17.f, se non è possibile risolvere le controversie per vie informali e in seguito ad arbitrato viene stabilito un risarcimento all'utente superiore a quello proposto da EA nell'ultima offerta di negoziazione (se avvenuta), EA pagherà all'utente il 150% del risarcimento stabilito con sentenza arbitrale, fino a 5000 USD oltre il risarcimento stesso.

LEGGERE ATTENTAMENTE. PARTE CONCERNENTE I DIRITTI DELL'UTENTE. 
A.   La maggior parte dei problemi dell’utente può essere risolta rapidamente ed esaustivamente effettuando l'accesso all'interfaccia dell'assistenza clienti di EA tramite il proprio account EA all’indirizzo http://help.ea.com/it/.  Nell'improbabile ipotesi che EA non possa risolvere un problema in modo soddisfacente per l'utente (o se EA non può risolvere un problema che ha con l'utente dopo aver tentato attraverso modalità informali), l'utente e EA concordano di essere vincolati alla seguente procedura per risolvere qualsiasi loro controversia.  La presente disposizione si applica a tutti i consumatori nella più ampia accezione consentita dalla legge, ma esclude esplicitamente i residenti in Québec, Russia, Svizzera, negli Stati membri dell'Unione Europea e nella Repubblica di Corea.  L'accettazione dei termini della presente Licenza da parte dell'utente e di EA costituisce un'esplicita rinuncia al diritto di ricorrere a un processo tramite giuria o di partecipare a una class action. Il presente Articolo deve essere interpretato nei termini più ampi possibili.  Esso comprende tutte le controversie tra le parti (“Controversie”), comprese, tra le altre: (“Controversie”)
(a) rivendicazioni derivanti da o relative a qualsivoglia aspetto della relazione tra le parti, siano esse basate su contratto, torto, legge, frode, dichiarazione erronea o qualunque altra dottrina legale; 
(b) rivendicazioni sorte precedentemente al presente Accordo o a ogni altro accordo pregresso (incluse a titolo esemplificativo e non esaustivo, le rivendicazioni relative alla pubblicità); 
(c) rivendicazioni oggetto di presunte cause di class action in cui l'utente non appartiene a una classe certificata; nonché
(d) rivendicazioni successive alla risoluzione del presente Accordo. 
Le uniche controversie non contemplate dal presente articolo sono le seguenti:  
1) una rivendicazione atta a garantire la protezione e il rispetto o concernente la validità di qualsivoglia diritto di proprietà intellettuale facente capo all'utente, a EA (o a un concessore di licenza di EA); 
2) una rivendicazione relativa a, o originata da, accuse di furto, pirateria o utilizzo non autorizzato della proprietà intellettuale;
3) per chi risiede in Australia: rivendicazioni volte ad applicare qualsiasi diritto legale del consumatore al quale l'utente ha diritto ai sensi dell'Australian Consumer Law; e
4) in aggiunta, nessuna disposizione del presente Accordo potrà impedire a una delle parti di intentare una controversia civile di modesta entità.
I riferimenti a "EA", "l'utente" e "le parti" includono le rispettive consociate e affiliate, i relativi agenti, dipendenti, predecessori interessati, successori e aventi diritto, nonché tutti gli utenti, autorizzati o non autorizzati, o i beneficiari di servizi e Software ai sensi del presente o di precedenti accordi tra le parti.  Il presente accordo di arbitrato concerne una transazione commerciale interstatale, perciò l'interpretazione e l'applicazione del presente articolo sono regolate dal Federal Arbitration Act.  Questo accordo di arbitrato resterà valido dopo la risoluzione del presente EULA.
B.   Negoziazioni informali/Notifica di Controversia.  L'utente ed EA concordano di tentare di negoziare qualsivoglia controversia per vie informali per almeno trenta (30) giorni prima di dare inizio all'arbitrato.  Tali negoziazioni informali avranno inizio dopo il ricevimento di una notifica scritta inviata da una parte all'altra (“Notifica di Controversia”).  La Notifica di Controversia deve: (a) includere il nome completo e i recapiti della parte che si dichiara lesa; (b) descrivere la natura e i fondamenti della rivendicazione o della disputa; e (c) precisare gli specifici mezzi di riparazione richiesti ("Richiesta").  EA invierà la propria Notifica di Controversia all'indirizzo di fatturazione dell'utente (se è stato fornito) o all'indirizzo e-mail indicato dallo stesso.  L'utente dovrà inviare la propria Notifica di Controversia a: Electronic Arts Inc., 209 Redwood Shores Parkway, Redwood City CA 94065, ATTENTION: Legal Department.
C.   Arbitrato vincolante.  Se l'utente ed EA non sono in grado di risolvere una Controversia tramite negoziazioni informali entro 30 giorni dalla ricezione della Notifica di Controversia, hanno la facoltà di comporre la Controversia in modo esclusivo e definitivo tramite arbitrato vincolante.  Il ricorso all'arbitrato di una parte è definitivo e vincolante per l'altra.  L'UTENTE COMPRENDE CHE CON QUESTA DISPOSIZIONE, SIA L'UTENTE STESSO CHE EA RINUNCIANO AL DIRITTO DI CHIAMARE IN GIUDIZIO LA PARTE AVVERSA E DI INTENTARE UN PROCESSO TRAMITE GIURIA.  L'arbitrato sarà gestito dall’American Arbitration Association (“AAA”, Associazione americana arbitrato) in base alle relative Regole d'arbitrato commerciale e, ove applicabili, alle Supplementary Procedures for Consumer Related Disputes dell'AAA (“(“AAA Consumer Rules”Procedure supplementari per le controversie riguardanti il consumatore), entrambe disponibili sul sito Web dell'AAA all'indirizzo www.adr.org.  Le spese d'arbitrato e la quota di compensazione dell'arbitro spettanti all'utente sono disciplinate dalle Regole dell'AAA e, dove consono, limitate dalle AAA Consumer Rules.  Se l'arbitro ritiene che tali costi siano eccessivi o se l'utente invia a EA, all'indirizzo della Notifica di Controversia, una comunicazione in cui dichiara di non essere in grado di pagare le spese necessarie all'avvio di un arbitrato, EA pagherà immediatamente tutte le spese connesse all'arbitrato.  L'arbitrato potrà essere condotto di persona, tramite l'invio di documenti, per telefono oppure online.  L'arbitro esprimerà la sua decisione per iscritto e fornirà una dichiarazione contenente le motivazioni del verdetto, se richiesta da una delle parti.  L'arbitro dovrà attenersi alle leggi vigenti, in caso contrario ogni verdetto potrà essere impugnato.  L'utente ed EA possono intentare azioni per esigere l'arbitrato, sospendere i procedimenti in corso o confermare, modificare, invalidare o sottoporre a giudizio il verdetto stabilito dall'arbitro.
D.   Restrizioni.  L’utente ed EA concordano che qualsiasi arbitrato dovrà essere limitato alle Controversie tra EA e il singolo utente, indipendentemente dal fatto che il rimedio richiesto sia un risarcimento monetario o che si tratti di un provvedimento ingiuntivo e che qualsiasi rimedio assegnato in via di arbitrato sarà applicabile solo all’utente nei limiti della propria capacità individuale.  Nella più ampia accezione consentita dalla legge: (a) nessun arbitrato deve essere unito a un altro; (b) non è consentito l'arbitrato di qualsivoglia disputa nella forma della class action e non è consentito utilizzare procedure tipiche delle class action; e (c) non è consentito investire volontariamente la disputa di valore rappresentativo per conto del pubblico o di altri soggetti. L'UTENTE E EA CONCORDANO CHE ENTRAMBI POSSANO ESERCITARE RIVENDICAZIONI NEI CONFRONTI DELL'ALTRO SOLO NEI LIMITI DELLA PROPRIA CAPACITÀ INDIVIDUALE E NON COME PARTI CIVILI O MEMBRI DI UNA CLASSE IN UNA CLASS ACTION O IN UN PROCEDIMENTO A CARATTERE RAPPRESENTATIVO. Inoltre, salvo se diversamente concordato da entrambe le parti, l'arbitro non potrà accorpare le rivendicazioni di più individui e non potrà presiedere procedimenti a carattere rappresentativo o di classe di qualunque genere.  Se questa specifica disposizione risulterà inapplicabile, l'intera disposizione del presente accordo dovrà considerarsi nulla e non valida.
E.         Luogo.  Se l'utente è residente negli Stati Uniti, l'arbitrato si terrà in un luogo ragionevolmente raggiungibile dall'utente.  Per chi non risiede negli Stati Uniti, l'arbitrato dovrà essere avviato nella Contea di San Mateo, Stato della California, Stati Uniti d'America; l'utente ed EA acconsentono di sottoporsi all'esercizio della giurisdizione personale di tale tribunale ai fini dell'esecuzione dell'arbitrato, della sospensione di procedimenti in corso o della conferma, modifica, annullamento o sottoposizione a giudizio del risarcimento stabilito dall'arbitro.
F.   Risarcimento e spese processuali.  Se la sentenza dell'arbitro è favorevole alle rivendicazioni dell'utente nei confronti di EA e stabilisce un risarcimento superiore, in valore pecuniario, a quello proposto da EA nell'ultima offerta di negoziazione scritta prima dell'invio delle richieste scritte finali all'arbitro, EA dovrà: 
(a) pagare all'utente il 150% del risarcimento stabilito dall'arbitro, fino a $ 5.000 oltre il risarcimento stesso; nonché 
(b) rimborsare per intero le tasse di registrazione e le spese amministrative e di arbitrato sostenute dall'utente nei confronti dell'AAA.  Ciascuna parte sarà responsabile della corresponsione della parcella dei propri avvocati e delle relative spese (inclusi i costi e le parcelle dei periti), ma l'arbitro avrà la facoltà di stabilire le parcelle e le spese degli avvocati, se previsto dalla legge applicabile.  EA rinuncia a ogni possibile diritto di rimborso per le parcelle degli avvocati e le spese derivanti da qualsiasi arbitrato tra le parti. 
G.   Limitazione dell'autorità dell'arbitro.  L'arbitro può stabilire un provvedimento dichiarativo o ingiuntivo unicamente a favore della parte individuale richiedente un risarcimento e solo nella misura necessaria a soddisfare la richiesta di tale parte individuale.  
H.   Modifiche all'accordo.  EA non farà valere le modifiche materiali applicate al presente Accordo per arbitrare contro i titolari dell'account in assenza di un accordo esplicito ai termini modificati.  


ELECTRONIC ARTS 
ACCORDO DI LICENZA CON L'UTENTE FINALE DEL SOFTWARE PER L’UNIONE EUROPEA
BATTLEFIELD™ 1

Il presente Accordo di licenza con l'utente finale ("Licenza") è un accordo fra l'utente ed Electronic Arts Inc. (“EA”).  La presente Licenza disciplina l'uso del software, inclusa la documentazione di supporto e ogni aggiornamento o miglioramento che sostituisca o integri il software sotto qualunque aspetto e che non sia distribuito con una licenza separata (collettivamente, il "Software").  Il Software è concesso in licenza e l'utente non ne è proprietario.

Scaricando, installando o usando il Software, l'utente acconsente ai termini della presente Licenza e ne accetta i vincoli.  Il seguente Articolo 2 descrive i dati che EA potrà elaborare, raccogliere, usare e memorizzare nell'ambito della fornitura di servizi e supporto all'utente connessi al Software, in base a quanto stabilito dalla Politica sulla privacy e sui cookie di EA, consultabile all'indirizzo http://privacy.ea.com/it. 

1. Concessione limitata della licenza e termini d'uso.  

A. Concessione. L'accettazione della presente Licenza comporta l'acquisizione da parte dell'utente e la concessione da parte di EA di una licenza personale, limitata e non esclusiva per installare e utilizzare il Software per uso non commerciale esclusivamente secondo quanto specificato nella presente Licenza e nella documentazione di accompagnamento. I diritti acquisiti sono subordinati all'osservanza della presente Licenza.  Si vietano tutti gli usi commerciali. È altresì espressamente proibito concedere in sublicenza, noleggio, leasing o distribuire altrimenti il Software o i diritti al suo utilizzo. I termini della presente Licenza avranno inizio nel momento in cui l'utente installa o utilizza in altro modo il Software e avranno fine nella data in cui dovesse verificarsi per primo uno dei seguenti eventi: (i) l'utente rimuove il Software, (ii) l'abbonamento per l'utilizzo del Software viene risolto, annullato o scade, (iii) EA risolve la presente Licenza.  

B. Ulteriori restrizioni. Il diritto dell'utente di utilizzare il Software è limitato alla Licenza concessa al precedente punto (A) e non è consentito copiare, mostrare, cercare di disabilitare, distribuire, eseguire, pubblicare, modificare, creare opere derivate o usare il Software o i suoi componenti in modi diversi da quelli espressamente autorizzati da EA.  Salvo esplicita autorizzazione da parte di EA, è proibito rendere disponibile una copia del Software su una rete dove potrebbe essere utilizzata da più utenti. È altresì proibito rendere disponibile il Software su una rete che consenta a più utenti di scaricarlo.  Non è concesso rimuovere, alterare od oscurare alcuna identificazione del prodotto, copyright, marchio o logo, né le note legali inclusi nel Software o nelle relative risorse.  

C. Riserva di diritti.  I diritti acquisiti dall'utente con la licenza relativa al Software sono subordinati ai termini della Licenza stessa.  Fatto salvo quanto espressamente concesso nella presente Licenza, EA si riserva ogni diritto, titolo e interesse sul Software (inclusi tutti i personaggi, la trama, le immagini, le fotografie, le animazioni, i filmati, la musica, il testo) e tutti i diritti d'autore, i marchi e gli altri diritti di proprietà intellettuale associati.  La presente Licenza è limitata ai diritti di proprietà intellettuale di EA e dei suoi concessori di licenza connessi al Software e non comprende alcun diritto inerente ad altri brevetti o proprietà intellettuali. Fatto salvo quanto suscettibile di costituire un'eccezione alle proibizioni ai sensi delle leggi del paese di residenza, è proibito decompilare, disassemblare o ricavare il codice sorgente del Software o dei suoi componenti con qualsiasi mezzo. 

D. Accesso alle funzioni e ai servizi online.  Per accedere ai servizi e/o alle funzioni online potrebbe essere necessario un account EA, che prevede (i) l'accettazione dell'accordo sui Termini di servizio online di EA che disciplina l'uso dei servizi online in relazione al Software (consultabile all'indirizzo http://terms.ea.com/it), (ii) l'accettazione della Politica sulla privacy e sui cookie di EA (http://privacy.ea.com/it), e (iii) la registrazione con il codice seriale allegato al Software. Soltanto il software dotato di licenza valida può essere usato per accedere ai servizi e/o alle funzioni online, compresi i contenuti scaricabili, e l'accesso a queste funzioni è limitato all'utente e alla sua famiglia o ai membri del suo nucleo familiare.
  
E. Moneta virtuale EA. EA può rendere disponibili punti, monete o valute virtuali (“Moneta virtuale EA”) per l'uso nell'ambito del Software. Acquistando, guadagnando o acquisendo in altro modo Moneta virtuale EA direttamente da EA o da partner approvati EA o società affiliate, l'utente ottiene una licenza personale, limitata, non trasferibile e revocabile per accedere al/selezionare dal contenuto del gioco reso espressamente disponibile da EA nell'ambito del Software.  La Moneta virtuale EA non ha alcun valore monetario e non costituisce valuta a corso legale o proprietà di alcun genere. È vietato vendere, commerciare, trasferire o scambiare in denaro la Moneta virtuale EA; questa può essere riscattata solo per il contenuto di gioco all'interno del Software. La Moneta virtuale EA non è rimborsabile, salvo laddove espressamente autorizzato da EA per iscritto o altrimenti prescritto dalla legge.

F. Misure tecniche di protezione.  La Licenza sarà revocata in modo immediato se l'utente tenterà di aggirare le misure tecniche di protezione del Software.  

La versione PC di questo Software utilizza la tecnologia per la protezione dei contenuti Origin Online Activation (Attivazione Online Origin) e Denuvo di Sony DADC Austria AG. Per l'autenticazione del Software e la verifica della licenza al momento della prima esecuzione su uno specifico computer ("Autenticare" o "Autenticazione") sono necessari un account EA, con accettazione dei Termini di servizio e della Politica sulla privacy e sui cookie di EA online (disponibili all'indirizzo http://www.ea.com/it), l'installazione dell'applicazione client Origin (https://www.origin.com/it-it/about), l'accettazione dell'EULA di Origin e una connessione a Internet. Il codice seriale fornito con il Software sarà verificato durante l'Autenticazione. L'autenticazione è limitata a un solo account EA per codice seriale. Di conseguenza, il Software non è trasferibile. EA si riserva il diritto di convalidare la licenza dell'utente attraverso Autenticazioni online successive. Sebbene non vi siano limiti al numero totale di macchine su cui il Software può essere autenticato, nell'arco di 24 ore l'utente potrà eseguire il Software e accedere al medesimo su non più di cinque (5) singoli computer. Disabilitando o manomettendo in altro modo le misure tecniche di protezione, il Software potrebbe non funzionare correttamente e la presente Licenza risulterà sostanzialmente violata. Si raccomanda di conservare il proprio codice seriale che potrebbe essere necessario per installare il Software su altre macchine. Le misure tecniche di protezione del Software potrebbero interferire con alcune applicazioni, ad es. i debugger, dal momento che tali software potrebbero essere utilizzati per aggirare le tecnologie di controllo degli accessi, contravvenendo al Digital Millennium Copyright Act. 
G.   Contributi dell'utente.  Con la presente l'utente, in cambio dell'uso del Software e nella misura in cui i contributi generati dallo stesso con l'uso del medesimo dessero luogo a interessi di copyright, concede a EA, in termini esclusivi, perpetui, irrevocabili, pienamente trasferibili, cedibili in sublicenza e universalmente validi, il diritto e la licenza di utilizzare i propri contributi in qualunque modo e per qualsiasi scopo connessi al Software e ai beni e servizi associati, incluso il diritto di riprodurre, copiare, adattare, modificare, eseguire, esibire, pubblicare, diffondere, trasmettere o comunicare in altro modo al pubblico, con mezzi attualmente noti o ancora ignoti, e di distribuire i suoi contributi senza ulteriore preavviso e senza alcun compenso. Se, ai sensi delle leggi in vigore nel paese di residenza dell’utente, la durata del diritto concesso non può essere perenne, i termini della concessione coincideranno con la durata massima della protezione garantita ai diritti di proprietà intellettuale dalle leggi in vigore nel paese di residenza o da altre convenzioni internazionali.  L'utente accetta, inoltre, di non rivendicare alcun diritto morale relativamente ai suoi contributi concessi in licenza a EA.  La licenza concessa a EA resta in vigore anche in caso di cessazione della presente Licenza.  

2. Consenso all'elaborazione dei dati.  

EA è consapevole che le modalità di raccolta, utilizzo e condivisione delle informazioni personali sono importanti per gli utenti e apprezza che questi le accordino la loro fiducia affinché tali operazioni siano effettuate in modo attento e avveduto. Le informazioni riguardanti i nostri clienti sono una parte importante della nostra attività. Noi e gli agenti che agiscono per conto nostro non condividiamo informazioni che possano consentire l'identificazione personale degli utenti senza il loro consenso, tranne nelle rare situazioni in cui ciò sia necessario per legge o per garantire il rispetto dei diritti legali di EA. 

Quando l'utente gioca a questo gioco, EA e le sue affiliate possono (1) installare e/o eseguire software sul computer dell'utente; e (2) raccogliere, utilizzare e memorizzare dati dal computer o dispositivo dell'utente. I dati che EA e le sue affiliate raccolgono includono informazioni tecniche e correlate riguardanti il computer (o il dispositivo) dell'utente e il sistema operativo (compreso l'indirizzo IP e gli ID del dispositivo), nonché informazioni sull'utilizzo del Software (compresa, in maniera non limitativa, l'avvenuta installazione e/o rimozione), le statistiche di gioco e di utilizzo, le interazioni del sistema e le periferiche hardware. 

EA e le sue affiliate si riservano la facoltà di utilizzare queste informazioni per migliorare i propri prodotti e servizi, fornire servizi all’utente e comunicare con lo stesso (anche per scopi promozionali), facilitare la fornitura di aggiornamenti software, fornire contenuti generati dinamicamente e supporto software, attuare misure anti-truffa, mettere in atto le politiche di EA e risolvere problemi o migliorare altrimenti l'esperienza dell'utente. Si prega di notare che, se si gioca offline, i dati di cui sopra saranno memorizzati sul dispositivo. Se e quando si effettua la connessione a Internet, questi dati saranno trasmessi a EA e alle sue affiliate.

QUALORA L’UTENTE NON INTENDESSE ACCETTARE TALE RACCOLTA E L’USO DEI DATI, È PREGATO DI NON INSTALLARE NÉ USARE IL SOFTWARE. 

Questi e tutti gli altri dati forniti a EA e/o raccolti da EA in relazione all'installazione e all'uso del presente Software sono raccolti, usati, archiviati e trasmessi da EA, 209 Redwood Shores Parkway, Redwood City, CA 94065, conformemente alla Politica sulla privacy e sui cookie di EA, reperibile all'indirizzo www.ea.com/it. 

In caso di contrasto o incoerenza tra il presente articolo e i termini della Politica sulla privacy e sui cookie di EA, prevalgono questi ultimi.

3. Consenso alla pubblicazione dei dati.
In caso di fruizione dei servizi online, come il gioco online o il download e il caricamento di contenuto, EA e le sue affiliate potrebbero altresì raccogliere, usare, memorizzare, trasmettere e pubblicare dati statistici relativi al gioco (compresi punteggi, posizioni in classifica e risultati ottenuti) o identificare il contenuto creato e condiviso dall'utente con altri giocatori.  I dati che rendono l'utente personalmente identificabile saranno raccolti, usati, archiviati e trasmessi in conformità della Politica sulla privacy e sui cookie di EA, consultabile all'indirizzo www.ea.com/it.  

 
4. Consenso al monitoraggio.
L'utente riconosce e accetta che EA possa monitorare il gioco al fine di rilevare casi di cheating e rafforzare le proprie politiche.

Questo Software include una tecnologia anti cheat. 

QUANDO CI SI COLLEGA ONLINE A UN SERVER DEL GIOCO BATTLEFIELD 1 QUESTA TECNOLOGIA VERRÀ ATTIVATA e usata per controllare le modalità di gioco, i file del gioco BATTLEFIELD 1, la memoria RAM del computer dell’utente per rilevare Programmi di Soggetti Terzi non Autorizzati in esecuzione contemporanea al gioco nonché eventuali modifiche ai file del gioco BATTLEFIELD 1 che rendano possibile o facilitino il cheating. 

Nel presente documento, per "PROGRAMMA DI SOGGETTI TERZI NON AUTORIZZATO" si intende qualsiasi software sviluppato da terzi, incluso qualsiasi "addon", "mod", "hack", "trainer" o "cheat", che a esclusivo giudizio di EA: (i) permetta di effettuare o facilitare brogli di qualsiasi tipo; (ii) consenta agli utenti di modificare l'interfaccia, lo scenario e/o l'esperienza di gioco in modi non espressamente autorizzati da EA o (iii) intercetti, estragga o raccolga in altro modo informazioni dal gioco o attraverso di esso. 

Nel caso in cui la tecnologia anti-cheat rilevi un programma di soggetti terzi non autorizzati e/o modifiche ai file del gioco che rendano possibile o facilitino il cheating: (a) Il gioco può comunicare informazioni a EA, compresi senza limitazione il nome account, nonché i dettagli su qualsiasi programma di soggetti terzi non autorizzati rilevato e l'ora e la data in cui è stato rilevato il programma di soggetti terzi non autorizzati; e/o (b) EA può esercitare alcuni o tutti i suoi diritti ai sensi del presente accordo, con o senza preavviso.

Al momento della disconnessione dal server di gioco, queste tecnologie anti-cheat saranno disattivate. 

5. Risoluzione. I diritti concessi con la presente Licenza saranno revocati (o sospesi, a discrezione di EA) in caso di sostanziale violazione da parte dell'utente di qualunque termine o condizione della Licenza stessa. Nell'eventualità in cui EA consideri rimediabile la violazione e invii all'utente una comunicazione in tal senso, la Licenza sarà comunque revocata se l'utente non porrà rimedio quanto prima alla violazione nei termini ritenuti soddisfacenti da EA (e, in ogni caso, entro quattordici (14) giorni dalla data di ricezione della notifica).

I diritti concessi dalla presente Licenza saranno inoltre revocati qualora EA cessi di supportare il Software (in tal caso, EA compirà ogni ragionevole sforzo per comunicare con congruo anticipo tale cessazione all’utente).

In seguito alla risoluzione della presente Licenza per qualsiasi motivo, l'utente dovrà sospendere prontamente ogni uso del Software ed eliminare tutte le relative copie in suo possesso o sotto il suo controllo.   La cessazione o sospensione dell'uso del Software da parte dell'utente, secondo quanto stabilito nel presente articolo, non impedirà né limiterà la facoltà di EA o dell'utente di intraprendere altre azioni ai sensi della presente Licenza o su altre basi.  Gli articoli da 5 a 12 della presente Licenza manterranno la propria validità anche in seguito alla risoluzione o alla scadenza, per una qualsiasi ragione, della Licenza medesima.

6.  Altri software, risorse e strumenti. I servizi di EA possono richiedere o consentire all'utente di scaricare software, aggiornamenti o patch del software, o altre risorse o strumenti di EA o dei suoi concessori di licenze sul computer dell'utente. Le prestazioni del software possono variare secondo il computer dell’utente e altri dispositivi. Il cliente è consapevole del fatto che potrebbero essere necessari alcuni aggiornamenti di queste tecnologie per continuare a usare il Software.  Tali aggiornamenti potrebbero talvolta includere funzioni o contenuti bloccati, il cui accesso comporterà costi aggiuntivi per l'utente.  L'utente consente ad EA di installare automaticamente gli aggiornamenti disponibili per il Software. La mancata installazione degli aggiornamenti disponibili potrebbe rendere il Software non eseguibile.

 7.  Garanzia sui supporti di registrazione.   I SUPPORTI DI REGISTRAZIONE CHE ACCOMPAGNANO IL SOFTWARE SARANNO PRIVI DI DIFETTI NEI MATERIALI E NELLA COSTRUZIONE PER IL PERIODO INDICATO NELLA DOCUMENTAZIONE CHE ACCOMPAGNA IL SUPPORTO DI REGISTRAZIONE A PARTIRE DALLA DATA D'ACQUISTO. LA PRESENTE GARANZIA VIENE FORNITA IN AGGIUNTA AI DIRITTI LEGALI E NON INFLUISCE IN ALCUN MODO SUI MEDESIMI. LA PRESENTE GARANZIA NON SI APPLICA AI SUPPORTI DI REGISTRAZIONE SOGGETTI A USO IMPROPRIO, DANNEGGIAMENTO O CONSUMO ECCESSIVO.

8. Limitazione di responsabilità. 

8.1. Il presente Articolo definisce l'intera responsabilità finanziaria reciproca tra l'utente ed EA per quanto concerne:

8.1.1. qualsiasi violazione della presente Licenza comunque si presenti;

8.1.2. qualsiasi utilizzo o rivendita da parte dell'utente del Software o della documentazione di supporto, o di qualsiasi prodotto o servizio che incorporano il Software o la documentazione di supporto; e

8.1.3. qualsiasi dichiarazione, affermazione, atto illecito od omissione (negligenza inclusa) derivante dalla presente Licenza o a essa connesso.

8.2. Nessuna disposizione nella presente Licenza potrà limitare o escludere la responsabilità dell'utente o di EA per:

8.2.1. morte o lesioni personali causate da negligenza; o

8.2.2. frode o dichiarazione erronea fraudolenta; o

8.2.3. violazione dei termini impliciti nelle disposizioni pertinenti delle leggi vigenti in materia di tutela del consumatore e di vendita di beni nel paese di residenza dell'utente; o

8.2.4. mancanza intenzionale o comportamento doloso.

8.3. Ferme restando le precedenti disposizioni del presente Articolo, né l'utente né EA potranno in alcun caso essere considerati reciprocamente responsabili per violazione del contratto, atto illecito (inclusa la negligenza) o restituzione, o per violazione degli obblighi di legge, dichiarazione erronea o altro, per:

8.3.1. mancato reddito;

8.3.2. mancati profitti o contratti;

8.3.3. interruzione dell'attività;

8.3.4. mancato uso di denaro o risparmi attesi;

8.3.5. perdita di informazioni;

8.3.6. perdita di opportunità, dell'avviamento o di reputazione;

8.3.7. perdita, danni o alterazioni di dati; o

8.3.8. ogni danno o perdita indiretti o conseguenti di qualunque tipo e origine, siano essi causati da atto illecito (inclusa la negligenza), violazione di contratto o altro;

fermo restando che il presente Articolo 8.3 non impedisce reclami per perdite o danni alle proprietà tangibili dell'utente che rientrino nei termini della sezione 8 o qualsiasi altro reclamo per danni economici diretti non esclusi da una delle categorie sopra definite nella sezione 8.3 stessa.

8.4 Stanti gli Articoli 8.2 e 8.3, la responsabilità massima complessiva di EA ai sensi o in relazione alla presente Licenza, o a qualsiasi altro contratto collaterale, per violazione di contratto, atto illecito (inclusa la negligenza) o altro, non deve in alcun caso eccedere la somma effettivamente corrisposta dall'utente per il Software.

9.  Clausola salvatoria e di sopravvivenza. Se una qualsiasi parte della presente Licenza risultasse inapplicabile in base alle leggi vigenti nel paese di residenza, l'utente ed EA accettano di interpretare detta parte e il resto del documento in modo tale che la Licenza rifletta, per quanto possibile, le proprie reciproche intenzioni.  Inoltre, se una qualsiasi parte della presente Licenza risultasse inapplicabile, essa non avrà effetto sull'applicabilità di qualsiasi altra parte della Licenza.  

10.  Legge applicabile. La presente Licenza e l'utilizzo del Software sono disciplinati dalle leggi del paese di residenza dell'utente e (ii) l'utente accetta esplicitamente che la competenza esclusiva su qualsiasi rivendicazione o azione derivante da o relativa alla presente Licenza e/o al proprio uso dell'Applicazione spetti ai tribunali del proprio paese di residenza e acconsente espressamente all'esercizio della giurisdizione personale di tali organi giurisdizionali.  

11.  Intero accordo.  La presente Licenza costituisce l'intero accordo fra l'utente ed EA per quanto concerne il Software e sostituisce tutti i precedenti accordi tra le parti.

12. Risoluzione delle controversie.  La maggior parte dei problemi degli utenti può essere risolta rapidamente ed esaustivamente effettuando l'accesso all'interfaccia di assistenza clienti di EA tramite il proprio account EA all'indirizzo http://help.ea.com/it/.  Nell'improbabile ipotesi che EA non possa risolvere un problema in modo soddisfacente per l'utente (o se EA non può risolvere un problema che ha con l'utente dopo aver esperito modalità informali), l'utente o EA potranno ricorrere a risoluzioni alternative delle controversie (come conciliazione o arbitrato) previo consenso scritto della controparte.  

20160816


