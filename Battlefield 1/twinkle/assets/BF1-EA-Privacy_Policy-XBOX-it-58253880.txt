POLITICA SULLA PRIVACY E SUI COOKIE DI ELECTRONIC ARTS

Data effettiva: 17 maggio 2016

La registrazione di un account EA (già account Origin) (l"Account") effettuata tramite questo sito web e/o altri prodotti o servizi online o per dispositivi mobili forniti da EA, implica l'accettazione della Politica sulla privacy di EA e che i dati forniti possano essere inviati e archiviati negli Stati Uniti. Creando un account, l'utente acconsentirà all'elaborazione dei propri dati da parte di EA, in ottemperanza a quanto stabilito dalla presente politica sulla privacy, accettando inoltre di rispettare i Termini di servizio di EA.

L'ACCETTAZIONE DELLA POLITICA SULLA PRIVACY È NECESSARIA PER USUFRUIRE DEI SITI WEB EA, NONCHÉ DEI PRODOTTI E DEI SERVIZI ONLINE O PER DISPOSITIVI MOBILI FORNITI DA EA. Eventuali modifiche apportate alla politica sulla privacy saranno riportate all'interno del presente documento, pubblicate sulla nostra home page e altrove. In questo modo, gli utenti saranno costantemente aggiornati sulle tipologie di dati da noi acquisiti, le relative modalità di utilizzo e le eventuali possibilità di divulgazione. EA si riserva il diritto di modificare il presente documento in qualsiasi momento; si raccomanda pertanto di consultarlo periodicamente. In caso di modifiche materiali o significative apportate alla presente politica o alle modalità di trattamento dei dati personali dei minori, il genitore/tutore del minore sarà informato a riguardo mediante una notifica via posta elettronica o all'interno della nostra home page prima che gli effetti di tali modifiche inizino ad avere effetto. L'uso continuo di prodotti e di servizi online e per dispositivi mobili forniti da EA implica l'accettazione di eventuali modifiche apportate alla Politica sulla privacy online.

I. La Politica sulla privacy online e per dispositivi mobili di EA: introduzione

EA e le sue società affiliate sono consapevoli che le modalità di utilizzo e condivisione delle informazioni personali sono rilevanti per gli utenti e apprezzano che sia accordata loro fiducia affinché ciò venga fatto con attenzione e responsabilità. EA e le sue società affiliate operano nel rispetto del diritto alla privacy dei consumatori, riconoscendo l'importanza della tutela delle informazioni da essi fornite. La presente Politica sulla privacy online è stata adottata per illustrare i metodi usati da EA per l'archiviazione e l'utilizzo delle informazioni, personali e non, fornite dagli utenti all'interno dei propri siti online, durante l'utilizzo dei propri prodotti e/o servizi online (compresi i giochi online) e su dispositivi mobili. La presente politica non si applica alle informazioni fornite online in risposta a offerte di lavoro. Per ulteriori informazioni, si prega di consultare la Dichiarazione relativa alla tutela dei dati personali, all'interno del sito EA dedicato alle offerte di lavoro (www.jobs.ea.com).

Per i residenti negli Stati Uniti, Canada o in Giappone, questi termini costituiscono un accordo fra l'utente ed Electronic Arts Inc. Per i residenti in qualsiasi altro paese, questi termini costituiscono un accordo fra l'utente ed Electronic Arts Swiss Sàrl.

II. Che cosa sono le informazioni personali? In quali occasioni EA ne fa uso?

EA raccoglie informazioni di natura personale e non dei propri utenti. Ulteriori dettagli sul trattamento delle informazioni personali acquisite da EA sono riportati in questa sezione. La sezione III è invece dedicata al trattamento delle informazioni non personali.

Per informazioni personali si intendono informazioni che permettono di identificare l'utente e che da sole possono essere utilizzate per contattarlo sia online che offline. L'acquisizione delle informazioni personali degli utenti online da parte di EA avviene nelle seguenti occasioni:

- iscrizione a concorsi e riscossione dei premi;
- registrazioni e richieste relative alla garanzia;
- richieste di assistenza clienti e/o tecnica;
- messa in contatto con altri giocatori e altre competizioni testa a testa online;
- registrazione per la partecipazione a un gioco e/o a un evento correlato;
- iscrizione a una newsletter, utilizzo del servizio di segnalazione, questionari marketing e campagne promozionali via posta elettronica;
- creazione di un account EA e/o relativo ad altri servizi;
- creazione di un profilo personale;
- acquisto di prodotti, servizi e/o abbonamenti;
- richiesta di servizi da fornitori terzi presenti sul nostro sito;
- accesso ai nostri prodotti e/o servizi su social network o altri servizi di terzi; e
- attraverso l'utilizzo dei nostri servizi software, per dispositivi mobili e online, nei casi in cui l'inserimento di informazioni personali sia necessario all'utilizzo e/o alla partecipazione.

Le informazioni raccolte variano a seconda dell'attività in questione; tali informazioni possono includere nome e cognome, indirizzo di posta elettronica, numero di telefono, indirizzo di residenza, data di nascita, numero di telefono cellulare e dati relativi alla propria carta di credito. È possibile che agli utenti EA Mobile sia richiesto il nome del proprio operatore di telefonia, il modello del proprio cellulare e un numero di telefono cellulare valido, allo scopo di fornire loro eventuali informazioni di acquisto direttamente sul telefono cellulare. In tale contesto, il numero di telefono cellulare fornito sarà utilizzato esclusivamente per l'invio di un messaggio di testo contenente un link per scaricare il gioco acquistato, senza essere conservato o utilizzato per altri scopi. In caso di vincita di un premio, l'utente dovrà fornire il proprio numero di previdenza sociale (Social Security Number) o un altro identificativo fiscale. In questo caso, l'informazione fornita sarà esclusivamente utilizzata ai fini della consegna del premio.

III. Che cosa sono le informazioni non personali? In quali occasioni EA ne fa uso?

Le informazioni non personali non permettono, da sole, di identificare o contattare un utente. EA raccoglie informazioni non personali relative all'uso dei propri prodotti e servizi online e per dispositivi mobili da parte degli utenti, sia sul proprio sito web sia durante l'utilizzo di giochi e software (su PC, dispositivo mobile o altro sistema di gioco).

EA conserverà le informazioni fornite dall'utente per tutta la durata di validità del suo account EA o per il tempo necessario all'erogazione dei servizi richiesti. Qualora l'utente desideri annullare l'account EA o l'autorizzazione a utilizzare i propri dati, deve contattare il Responsabile della Politica sulla privacy per il proprio paese, indicato sul sito web privacyadmin.ea.com. In alternativa, se il proprio paese non è incluso nell'elenco, è possibile contattare il Responsabile della Politica sulla privacy per gli Stati Uniti. Potrebbero sussistere casi in cui EA debba conservare per legge i dati degli utenti.

A. Quali sono le tipologie di informazioni non personali raccolte da EA?

Durante l'uso dei prodotti e dei servizi online e per dispositivi mobili forniti da EA o dei giochi per PC o altro sistema di gioco, possono essere acquisite informazioni non personali allo scopo di migliorare prodotti e servizi, risolvere errori, fornire servizi, agevolare la fornitura di aggiornamenti del software, del contenuto generato dinamicamente e del supporto per il prodotto, così come per effettuare comunicazioni all'utente. Le informazioni non personali raccolte possono comprendere dati demografici, fra cui sesso, età, codice di avviamento postale, informazioni sul computer, hardware, software, piattaforma, sistema di gioco, media utilizzati, dispositivo mobile, compreso ID del dispositivo o altro identificatore, dati incidenti, indirizzo IP (Internet Protocol), indirizzo di rete MAC (Media Access Control) e dati relativi alla connessione. Fra i dati raccolti figurano inoltre informazioni non personali quali nome utente, ID utente o profilo, la frequenza di utilizzo di una determinata funzione, statistiche relative all'utilizzo dei giochi, percorsi di selezione, punteggi, tempi di gioco e obiettivi raggiunti dagli utenti, oltre a ulteriori dati forniti, per esempio, rispondendo a sondaggi, attraverso le impostazioni del proprio account e dei propri profili online, come la lista amici/l'elenco di amici o gli acquisti effettuati. Le informazioni acquisite possono includere informazioni fornite da terzi nell'ambito di ricerche di mercato e studi demografici e/o altri dati utilizzati a complemento dei dati personali forniti direttamente dagli utenti.

B. In che modo EA acquisisce le informazioni non personali?

La raccolta delle informazioni non personali, insieme a quelle personali, avviene in seguito all'inserimento, da parte dell'utente, di tali informazioni, nel contesto di diverse attività svolte online e attraverso il proprio dispositivo mobile, fra cui l'acquisto di prodotti e servizi online o per dispositivo mobile, la registrazione a un gioco e la partecipazione a indagini di marketing. È previsto inoltre l'utilizzo, da parte di EA e di terzi, di cookie e di altre tecnologie per l'acquisizione di informazioni non personali di natura demografica, fornite indirettamente per personalizzare la navigazione dell'utente all'interno dei nostri siti, permettendo inoltre il monitoraggio di pubblicità e altre attività nei termini stabiliti di seguito. È inoltre possibile che i dati raccolti siano utilizzati da EA per ricavare altre informazioni, per esempio l'imposta da applicare a un acquisto in base all'indirizzo IP dell'utente.

1. Cookie

I cookie sono file di piccole dimensioni applicati ai browser Internet per tenere traccia delle attività svolte sui siti web. I dati dei cookie possono essere associati a informazioni personali dell'utente. Tra le informazioni registrate possono figurare gli articoli selezionati per l'acquisto sul nostro negozio, le pagine visualizzate o i giochi utilizzati. I dati ottenuti sono utilizzati, per esempio, per tenere traccia del carrello dell'utente e assicurarsi che gli annunci pubblicitari visualizzati non siano sempre gli stessi. I cookie sono utilizzati inoltre per offrire agli utenti contenuti specifici ai loro interessi e per monitorare l'utilizzo del sito web o dei giochi. Le informazioni raccolte da EA e da terzi riguardano la frequenza e la durata di utilizzo dei giochi, nonché gli annunci pubblicitari o i link cliccati. Alcuni siti web di EA si avvalgono di società esterne per la gestione degli annunci pubblicitari. Gli annunci pubblicitari possono contenere cookie. I cookie ricevuti attraverso banner pubblicitari sono utilizzati dalle società di pubblicità, pertanto EA non ha accesso a tali informazioni. La maggior parte dei browser sono impostati automaticamente per accettare i cookie quando si visita un sito web. È possibile disattivare i cookie o, in alternativa, impostare la visualizzazione di una notifica di invio dei cookie al browser. Tuttavia, selezionando una di queste opzioni, alcune sezioni dei siti web di EA potrebbero non funzionare correttamente. È possibile configurare il proprio browser in modo che segnali il tentativo di memorizzare cookie sul computer o limiti i tipi di cookie permessi. Per ulteriori informazioni riguardanti la disattivazione dei cookie, si prega di visitare i siti web help.ea.com, support.popcap.com (per i prodotti PopCap) o swtor.com/support (per Star Wars™: The Old Republic).

I siti web di EA e di terzi dotati di tecnologia Flash possono inoltre utilizzare cookie flash, conosciuti anche come "oggetti locali condivisi" (LSO, Local Shared Objects). I cookie flash sono file di piccole dimensioni, simili ai normali cookie di un browser, utilizzati per memorizzare le impostazioni personalizzate per la visualizzazione e la navigazione di un sito web. Come i cookie tradizionali, i cookie flash sono rappresentati all'interno del computer come file di piccole dimensioni. È possibile bloccare i cookie flash modificando le proprie preferenze all'interno del Pannello impostazioni della privacy, sul sito web di Macromedia (www.macromedia.com).

Disattivando i cookie, si possono perdere alcune funzioni e funzionalità presenti nei giochi, visto che i cookie sono necessari per controllare e migliorare le attività di gioco. Si ricorda che le società fornitrici di pubblicità nei giochi o sui siti web di EA possono usare cookie o altre tecnologie e che queste pratiche sono soggette alle loro politiche.

Si ricorda inoltre che la presente politica sulla privacy riguarda esclusivamente i cookie di EA e non è applicabile all'uso dei cookie da parte di società pubblicitarie.

2. Clear GIF e tracking pixel

I clear GIF (conosciuti anche come web bug, beacon o tag) sono elementi grafici di piccole dimensioni presenti all'interno di pagine web, documenti su web o messaggi di posta elettronica. I clear GIF sono invisibili all'utente perché le loro dimensioni sono alquanto ridotte (solo 1 pixel per 1 pixel) e hanno lo stesso colore dello sfondo della pagina web, del documento su web o del messaggio di posta elettronica in cui si trovano. EA non utilizza i clear GIF per l'acquisizione di informazioni personali relative ai propri utenti. Tuttavia, EA può fare uso dei clear GIF per l'acquisizione di informazioni statistiche sull'uso delle proprie pagine web, o di applicazioni o altri elementi all'interno di una pagina web. Queste informazioni possono essere associate a un determinato utente per personalizzarne la navigazione e per effettuare un'analisi statistica della navigazione dell'utente all'interno delle pagine web di EA.

EA e altri terzi possono inoltre fare uso di tracking pixel, che permettono di presentare la pubblicità in modo più efficiente escludendo gli utenti da certi messaggi promozionali o identificando l'origine di una nuova installazione.

3. File di log Internet

EA e altri terzi possono conservare inoltre file di log che contengono indirizzi IP. L'indirizzo IP è un indirizzo numerico assegnato al computer dell'utente dal provider internet. In genere, EA utilizza i file di log allo scopo di monitorare il traffico sui propri siti web, nonché per la risoluzione di eventuali problemi tecnici e per autenticare i diritti acquisiti dell'utente relativi a suoi prodotti. EA può bloccare determinati indirizzi IP o identificativi dei sistemi di gioco forniti dai produttori di hardware sotto licenza in caso di uso scorretto dei propri siti web da parte di utenti. Quando disponibili, gli indirizzi IP e gli identificativi dei sistemi di gioco possono essere usati per garantire il rispetto dei Termini di servizio di EA.

4. Strumenti di analisi e altre tecnologie

EA si avvale inoltre dei propri strumenti di analisi e di altre tecnologie di analisi di terzi per la raccolta di informazioni durante l'uso dei propri prodotti e servizi online e/o dei propri giochi su PC, sistemi di gioco e/o dispositivi mobili da parte dell'utente. Questi strumenti e tecnologie fanno uso di file di log sul server, web beacon, cookie, tracking pixel e altre tecnologie per l'acquisizione e l'analisi di certi tipi di informazione, tra cui cookie, indirizzi IP (anche allo scopo di stabilire approssimativamente la posizione geografica dell'utente), identificativi dei dispositivi mobili o di altro hardware e dispositivi, tipo e lingua del browser, informazioni inviate dal browser dell'utente (se presenti), pagine di riferimento e uscita, oltre a URL, tipo di piattaforma, informazioni sui clic, informazioni sui media, hardware periferico, software e/o applicazioni installate sul computer e/o dispositivo dell'utente, nomi e tipi di dominio, pagine di destinazione, pagine visualizzate e ordine delle stesse, tasso di conversione per le pubblicità, tempo trascorso su particolari pagine, altri dati sull'uso di Internet e di determinati siti web, stato del gioco, data e ora delle attività sui siti web o nei giochi di EA, informazioni quali analisi e statistiche sulle modalità di utilizzo di giochi e funzioni, informazioni riguardanti gli acquisti effettuati in passato, identificativi dell'hardware, come indirizzo MAC, ID del dispositivo mobile (qualora applicabile) e informazioni simili.

Le società di analisi terze che raccolgono informazioni sui nostri siti web e nel contesto dei prodotti e/o dei servizi online e per dispositivi mobili forniti da EA possono combinare le informazioni acquisite con dati raccolti indipendentemente da altri siti web e/o altri prodotti e servizi online o per dispositivi mobili relativi alle attività dell'utente sulla loro rete di siti web oltre a prodotti e servizi online e/o per dispositivi mobili. Molte di queste società raccolgono e utilizzano dati secondo le proprie politiche sulla privacy.

Alcuni siti web e servizi di EA usano Google Analytics, un servizio di analisi del web offerto da Google Inc. ("Google"). Google Analytics fa uso di "cookie", file di testo memorizzati su PC che abilitano l'analisi dell'uso dei siti web da parte dell'utente. Le informazioni relative all'uso dei siti web, raccolte tramite questi cookie, sono inviate e archiviate sui server di Google situati negli Stati Uniti. Per conto di EA, Google utilizza tali informazioni per analizzare l'uso dei siti web da parte dell'utente, redigere rapporti sull'attività dei siti web e/o fornire all'operatore dei siti web altri servizi loro relativi. Gli indirizzi IP raccolti da Google Analytics non sono incrociati con altri dati raccolti da Google. L'utente può impedire l'installazione dei cookie regolando le impostazioni del browser. Disattivando i cookie, è possibile vengano meno alcune funzionalità dei siti web di EA. L'utente può anche impedire ai cookie di acquisire e archiviare informazioni scaricando e installando il plug-in per browser presente al seguente indirizzo http://tools.google.com/dlpage/gaoptout?hl=it.

Un elenco non esclusivo di altre società di analisi che utilizzano tecnologia propria sui siti web e all'interno dei prodotti e/o dei servizi online e/o per dispositivi mobili forniti da EA, è reperibile all'indirizzo privacyappendix.ea.com/it.

5. Tecnologia per la presentazione di annunci pubblicitari

I siti web e i prodotti o servizi di EA online o per dispositivi mobili possono adottare tecnologie per la presentazione di annunci pubblicitari proprietarie o di terzi che utilizzano cookie, clear GIF, web beacon, tracking pixel o altre tecnologie per la raccolta di informazioni, sia come risultato della presentazione di annunci pubblicitari tramite prodotti o servizi forniti da EA, sia come aiuto per il controllo dei risultati. Alcune tecnologie per la presentazione di annunci pubblicitari dinamici presenti nel gioco consentono l'invio temporaneo degli annunci pubblicitari al gioco, al browser o al dispositivo mobile dell'utente e la loro sostituzione online. EA o i terzi che gestiscono la tecnologia per la presentazione di annunci pubblicitari possono utilizzare informazioni quali l'età e il sesso, nonché informazioni registrate dall'hardware o dal dispositivo dell'utente per assicurarsi che sul sito e nei prodotti o nei servizi online o per dispositivi mobili sia presentata pubblicità adatta , per controllare il numero di visualizzazioni uniche e ripetute di un particolare annuncio e/o per trasmettere annunci di interesse e misurare l'efficacia delle campagne pubblicitarie. EA o altri terzi possono raccogliere dati a questo scopo, tra cui l'indirizzo IP (anche al fine di stabilire approssimativamente la posizione geografica dell'utente), i codici identificativi del dispositivo, le informazioni su software, applicazioni e hardware dell'utente, le informazioni sul browser (e le informazioni trasmesse attraverso il browser), la marca e il modello dell'hardware, del computer o del dispositivo, la/e pubblicità proposta/e, la posizione all'interno del gioco, il periodo di tempo in cui un annuncio pubblicitario rimane visibile, altri dati sull'uso di Internet e di determinati siti web, le pagine web e i siti Internet per dispositivi mobili visitati dall'utente (comprese data e ora), il tipo di dominio, le dimensioni degli annunci pubblicitari, l'eventuale risposta agli annunci e l'angolo di visione. In base alla presente politica e alla politica sulla privacy della società che fornisce la tecnologia per la presentazione di annunci pubblicitari, i dati di cui sopra potranno essere utilizzati e resi noti.

Le società pubblicitarie che presentano annunci pubblicitari per conto di EA possono combinare le informazioni acquisite o ottenute da EA con informazioni raccolte indipendentemente da altri siti web e/o altri prodotti e servizi online o per dispositivi mobili relativi alle attività dell'utente sulla loro rete di siti web. Molte di queste società raccolgono e utilizzano dati secondo le proprie politiche sulla privacy.

Un elenco non esclusivo delle società di presentazione degli annunci pubblicitari che utilizzano le proprie reti sui siti web e nei prodotti e/o servizi online e/o per dispositivi mobili forniti da EA, è reperibile all'indirizzo privacyappendix.ea.com/it.

Per ulteriori informazioni riguardo alle prassi di altre grandi società di gestione di annunci pubblicitari che possono raccogliere informazioni sull'uso da parte dell'utente del sito web, di prodotti per dispositivi mobili e di altri siti web o prodotti non di proprietà di/non gestiti da EA, o per rifiutare la visualizzazione di annunci pubblicitari personalizzati, gestita dalle reti pubblicitarie National Advertising Initiative (NAI), si prega di visitare il sito web www.networkadvertising.org.

Per ulteriori informazioni sugli annunci pubblicitari personalizzati all'interno dei prodotti per dispositivi mobili di EA o per revocare il proprio consenso, consultare l'appendice a questa politica all'indirizzo privacyappendix.ea.com/it.

Queste tecnologie per la presentazione di annunci pubblicitari sono integrate nei siti web e nei prodotti e servizi online o per dispositivi mobili forniti da EA. Qualora non acconsentisse al suo utilizzo, l'utente è pregato di non giocare.

6. Tecnologie anti-cheat e per la prevenzione di frodi
EA si impegna a fornire un ambiente di gioco sicuro e corretto a tutti gli utenti dei suoi titoli. Per prevenire attività e comportamenti fraudolenti che possano influenzare negativamente l'esperienza di gioco, EA è autorizzata a utilizzare software "anti-cheat" o applicazioni per la prevenzione di frodi per la sua presenza su Internet, durante l'utilizzo dei propri prodotti e/o servizi online (compresi i giochi online) e per dispositivi mobili.
Al login ai prodotti e/o servizi online forniti da EA, durante la configurazione di un account EA e/o al punto di vendita, EA può raccogliere dati sul dispositivo dell'utente in modo da derivare informazioni sui componenti della macchina. Le informazioni raccolte a tale scopo non saranno archiviate in forma recuperabile. EA utilizza le informazioni raccolte per la prevenzione di frodi e a scopo di autenticazione. EA potrebbe consolidare i dati sulla macchina derivati a tale scopo con l'account EA dell'utente; i dati consolidati in questo modo non verranno condivisi con altri terzi e saranno usati da EA esclusivamente per garantire sicurezza, prevenzione delle frodi e a scopo di autenticazione.

IV. Informazioni fornite a EA da terzi.

EA ottiene inoltre informazioni personali e non personali da terzi come discusso di seguito. EA utilizza questi dati esclusivamente per scopi pertinenti alla presente politica.

1. Xbox Live

Effettuando la registrazione per utilizzare i giochi EA attraverso il servizio Xbox Live di Microsoft, le informazioni dell'account Xbox Live dell'utente saranno trasmesse a EA per la creazione di un account EA. Per utilizzare i giochi EA su Xbox Live è necessario possedere un account EA. La registrazione su Xbox Live per giocare ai titoli EA implica l'autorizzazione a Microsoft, da parte dell'utente, al trasferimento dei dati del proprio account a EA. Fra i dati dell'utente che verranno trasmessi da Microsoft a EA figurano gamertag, indirizzo di posta elettronica, stato o provincia, nazione, lingua e data di nascita. Non sono compresi i dati relativi alla carta di credito o altre informazioni di natura economica.

2. Altre informazioni fornite da terzi

EA raccoglie altre informazioni da terzi, legate al funzionamento e alla distribuzione dei suoi prodotti e servizi, oltre a dati relativi ai mercati e altri di interesse demografico, a complemento dei dati personali e anonimi raccolti o forniti direttamente dagli utenti. Alcuni servizi di terzi come Twitter e Facebook possono inoltre fornire a EA informazioni ricavate dagli account degli utenti con il loro consenso.

Utilizzando un gioco EA tramite social network, altra piattaforma o servizio di terzi o collegandosi a reti, piattaforme o servizi di tali terzi tramite uno dei prodotti e/o dei servizi forniti da EA, l'utente autorizza EA a raccogliere, archiviare e utilizzare, in ottemperanza a quanto stabilito dalla presente politica sulla privacy, tutte le informazioni che il social network o la piattaforma di terzi può fornire a EA tramite l'Application Programming Interface (API) del social network o della piattaforma di terzi in base alle impostazioni dell'utente sul social network o sulla piattaforma di terzi. L'accordo viene attuato quando l'utente si collega alla rete, alla piattaforma o al servizio di terzi tramite prodotti e/o servizi forniti da EA e/o quando si collega, "accetta" o "permette" (o termini simili) un'applicazione EA tramite social network o altra piattaforma o servizio di terzi.

EA può inoltre raccogliere o ricevere informazioni relative a un utente da altri utenti che decidono di caricare i propri contatti di posta elettronica e di un altro servizio. Queste informazioni verranno conservate da EA e usate principalmente per aiutare l'utente a connettersi con i propri amici.
Le informazioni acquisite possono includere informazioni fornite da terzi nell'ambito di ricerche di mercato e studi demografici e/o altri dati utilizzati a complemento dei dati personali forniti direttamente dagli utenti.

V. Cosa succede alle informazioni raccolte da EA?

A. In che modo EA utilizza le tue informazioni

EA utilizza le tue informazioni per soddisfare le tue specifiche richieste, ordine di acquisto e per inviarti la conferma di acquisto e altre informazioni relative all'account. Inoltre, le informazioni personali fornite ci consentono di inviarti messaggi relativi a nuovi prodotti, caratteristiche, miglioramenti, offerte speciali, opportunità di aggiornamento, concorsi ed eventi di interesse. È possibile decidere successivamente di ricevere tali comunicazioni via e-mail.

Altrimenti, EA utilizza informazioni personali e non personali, singolarmente o combinate, per migliorare la tua esperienza di utente, migliorare prodotti e servizi, comprendere il comportamento e le preferenze dei nostri clienti, risolvere problemi tecnici, fornire pubblicità, per scopi di autorizzazione, per applicare i nostri Termini di servizio, per assicurare il corretto funzionamento dei nostri prodotti e servizi nonché aiutare a migliorarli. Inoltre, combiniamo informazioni non personali con informazioni personali, come un indirizzo e-mail, per scopi che includono la fornitura di servizio clienti eccellente, gestione di programma di fidelizzazione e adattare comunicazioni, offerte, pagine web o esperienza di gioco a te. 

Con l'uso di strumenti per la ricerca di amici come Facebook, Game Center o altri servizi terzi nei nostri prodotti e servizi online e mobile, sei a conoscenza che l'uso di questi strumenti per la ricerca di amici ti aiuteranno a trovare contatti e consentiranno anche ai tuoi contatti di associare il tuo account EA (e relativi titoli di gioco, incluso giochi giocati sul PC, piattaforme mobili e console) con il tuo profilo di social network e/o indirizzo e-mail. L'elenco degli amici risultante, che può essere accessibile attraverso le piattaforme social EA, sarà soggetto a questa informativa sulla privacy. Si noti che gli amici che hai scelto di includere in qualsiasi elenco EA o degli amici di Origin possono essere in grado di trovarti e/o identificarti nel contesto di diversi prodotti e servizi EA e vedere i profili che hai creato. Questi amici possono anche vedere le persone online che usi attraverso la suite di prodotti e servizi di EA. Scegli i tuoi amici con attenzione.

Se scegli di utilizzare il nostro servizio "Dillo a un amico" relativo a un prodotto o sito EA, ti chiederemo il nome e l'indirizzo e-mail del tuo amico. Invieremo al tuo amico una e-mail per tuo conto invitandolo a visitare il sito o vedere il nostro prodotto. EA conserva il nome e l'e-mail del tuo amico per un breve periodo al solo scopo di inviare questa e-mail e per controlli di ridondanza, per essere sicuri che il tuo amico non riceva più copie dello stesso messaggio e-mail. Non conserviamo o utilizziamo queste informazioni per altri scopi.
La tua partecipazione a tornei o altri eventi di gioco online è condizionata dalla nostra raccolta, utilizzo, trasmissione e visualizzazione pubblica di dati statistici (come i tuoi punteggi, valutazioni e risultati) generati attraverso la tua partecipazione.

B. Le informazioni personali acquisite da EA sono condivise con terzi?

EA non condivide le informazioni personali dell'utente raccolte con terzi senza previo consenso dello stesso. Può, però, condividere con terzi informazioni non personali, aggregate e/o pubbliche. Potrebbe altresì esserci la possibilità da parte dell'utente di condividere personalmente delle informazioni. Si consulti la sezione X per ulteriori dettagli sui diritti relativi alle informazioni condivise pubblicamente dagli utenti su EA, tra cui contenuti generati dagli utenti, forum, blog e profili. L'utente può fornire inoltre il consenso alla diffusione dei propri dati personali a società o organizzazioni fornitrici di prodotti o servizi di suo interesse suggeriti da EA. Se non si desidera ricevere ulteriori comunicazioni da un partner marketing o da uno sponsor al quale sono stati inoltrati i propri dati personali, è necessario contattare direttamente il partner marketing o lo sponsor in questione.

EA non divulga a terzi alcuna informazione personale riguardante persone con meno di 18 anni di età che abbiano effettuato la registrazione su uno dei propri siti web, né divulga o condivide informazioni personali diverse da quelle indicate nella presente politica, a condizione che, in caso di fusione, acquisizione o nell'improbabile caso di fallimento, la gestione delle informazioni dei clienti di EA sia trasferita al cessionario o avente causa, indipendentemente dall'età degli utenti.

Periodicamente, EA si avvale di terzi per l'acquisizione di informazioni personali per proprio conto, per l'invio di messaggi di posta elettronica, prodotti, premi o promozioni, per la gestione dei concorsi, l'elaborazione di pagamenti mediante carte di credito, la spedizione di prodotti o per altri servizi correlati ai propri siti. In caso di richiesta di tali servizi, la società appaltatrice può richiedere all'utente di fornire dati quali nominativo, indirizzo, numero di telefono e indirizzo di posta elettronica. EA ha facoltà di avvalersi di appaltatori terzi, come agenzie di credito, di analisi dei dati o aziende operanti nel settore delle ricerche di mercato, allo scopo di integrare le informazioni personali acquisite nell'ambito dei propri studi di marketing e demografici, in modo da poter di conseguenza migliorare i propri siti web e i relativi annunci pubblicitari, offrendo un servizio sempre più mirato alle necessità e alle preferenze degli utenti. EA associa tali informazioni alle informazioni personali fornite direttamente dagli utenti, per una conoscenza più approfondita di ogni singolo cliente.

In caso di acquisizione e/o accesso diretto a informazioni che non siano non personali, anonime e/o aggregate da parte di agenti o di fornitori di servizi terzi, questi ultimi sono tenuti a utilizzare i dati secondo quanto stabilito dalle politiche sulla privacy di EA. L'uso delle informazioni personali dell'utente per qualsiasi altro scopo senza specifico consenso dell'interessato non è consentito a tali appaltatori.

L'utente sarà debitamente informato qualora i propri dati personali siano raccolti da terzi che non siano agenti/fornitori di servizi di EA, in modo che l'utente stesso possa decidere in maniera oculata se fornire o meno i propri dati.

EA si riserva inoltre il diritto di divulgare informazioni personali, tra cui comunicazioni personali, in relazione alla segnalazione di abusi nei suoi prodotti e servizi, qualora sia ritenuto necessario alla tutela dei propri diritti e al rispetto delle leggi vigenti, o all'osservanza di eventuali ordini o sentenze giudiziarie emesse da enti governativi o dalle autorità competenti, oppure ove si abbia motivo di ritenere necessaria tale divulgazione per evitare danni o interferenze ai propri diritti, ovvero a beni, operazioni, utenti o altri soggetti che potrebbero subire danni o perdite, oppure per garantire la tutela dei propri diritti, la protezione da eventuali frodi e/o l'osservanza di eventuali procedimenti giudiziari, istanze di tribunale o procedure legali a carico di EA. Si ricorda che certe informazioni rese pubbliche perché pubblicate e comunicate dall'utente sui siti web e i servizi di EA e di terzi sono informazioni pubbliche per le quali non viene applicata alcuna norma di tutela della privacy. Riferirsi alla sezione X per ulteriori dettagli.

VI. Dove sono archiviate le informazioni raccolte?

Alcune informazioni personali che raccogliamo possono essere conservate e trattate per gli scopi previsti nella presente Politica sulla Privacy, negli Stati Uniti o in qualunque altro Paese in cui EA, le sue consociate, o agenti terzi operano. Utilizzando i nostri prodotti, l'utente acconsente al trasferimento delle proprie informazioni personali a destinatari negli Stati Uniti e negli altri Paesi che potrebbero offrire un livello di protezione della privacy differente dalle leggi esistenti nel proprio Paese di residenza o di cittadinanza. 

EA partecipa al programma Safe Harbor tra USA-Svizzera per la raccolta, l'utilizzo e la conservazione dei dati dalla Svizzera. Mentre EA si basa su vari meccanismi per effettuare bonifici transfrontalieri, continuiamo ad aderire ai principi di tutela della privacy del programma Safe Harbor relativi a notifica, scelta, trasferimento successivo, sicurezza, integrità dei dati, accesso e applicazione. Per saperne di più sul programma Safe Harbor e verificare la nostra certificazione, si prega di visitare il sito web http://www.export.gov/safeharbor.

VII. In che modo EA tutela la riservatezza delle informazioni personali degli utenti?

EA comprende l'importanza di salvaguardare le informazioni dell'utente. EA farà ogni sforzo commercialmente ragionevole per proteggere le informazioni personali dell'utente e garantire la sicurezza dei suoi sistemi. Le informazioni finanziarie riservate (per esempio, il numero della propria carta di credito) inserite nei moduli d'ordine, vengono trasmesse crittografate mediante metodi commercialmente ragionevoli. Va però ricordato che nessun metodo di trasmissione via Internet o metodo di archiviazione elettronica è sicuro al 100%. EA non può garantire che le informazioni degli utenti non siano lette, rese note, modificate o distrutte attraverso la violazioni di una delle nostre misure di sicurezza fisiche, tecniche o gestionali. EA non può assumersi alcuna responsabilità per eventuali accessi non autorizzati ai suoi server e sistemi.

VIII. Revisione e correzione dei propri dati personali, richiesta di cancellazione dalle mailing list e disattivazione del proprio account

È possibile correggere o aggiornare le informazioni del proprio account in qualsiasi momento, accedendo alla sezione "Il mio account" e consultando "Informazioni base" sul sito web di EA o accedendo al proprio account in altra maniera. Nel caso in cui non sia possibile accedere o si desideri disattivare il/i proprio/i account, si prega di contattare il Responsabile della Politica sulla privacy per il proprio paese, indicato sul sito web privacyadmin.ea.com. In alternativa, se il proprio paese non è incluso nell'elenco, è possibile contattare il Responsabile della Politica sulla privacy per gli Stati Uniti. EA è a disposizione per la correzione, l'aggiornamento o l'eliminazione delle informazioni fornite dall'utente, a seconda delle necessità. Tuttavia, EA può conservare le informazioni fornite dall'utente, avvalendosene per risolvere dispute, far valere i propri accordi con gli utenti e per garantire il rispetto dei requisiti legali e tecnici relativi alla sicurezza, all'integrità e al funzionamento dei propri siti web.

È possibile che alcune informazioni personali siano acquisite attraverso siti web o servizi EA; in questo caso, non sarà possibile accedere a tali informazioni attraverso il sito web di EA. Le modalità alternative di accesso a tali informazioni sono illustrate all'interno delle condizioni di servizio; in alternativa, è possibile contattare il proprio Responsabile della Politica sulla privacy locale su privacyadmin.ea.com, che fornirà una risposta entro 30 giorni.

Se l'utente fornisce a EA l'accesso alle informazioni presenti sull'account Facebook attraverso un'applicazione EA o Playfish, è possibile richiedere a EA di eliminare le informazioni ottenute da Facebook contattando il Responsabile della Politica sulla privacy indicato sul sito web privacyadmin.ea.com e specificando l'applicazione Facebook usata. A seguito della cancellazione dei dati associati a un'applicazione su Facebook, l'utente non avrà più accesso a quella applicazione.

IX. Nota speciale relativa ai minori

Molti prodotti e servizi online e per dispositivi mobili di EA sono destinati a un pubblico generico e non raccolgono intenzionalmente informazioni personali relative a bambini. Quando un prodotto o servizio online o per dispositivi mobili fornito da EA raccoglie informazioni sull'età e gli utenti dichiarano di avere meno di 16 anni, il prodotto o servizio impedirà a tali utenti di fornire informazioni personali o si assicurerà di ottenere il consenso dai genitori per raccogliere, usare e condividere le informazioni personali del figlio. EA non richiederà intenzionalmente a bambini sotto i 16 anni di fornire più informazioni di quanto ragionevolmente necessario per l'erogazione dei propri servizi.

Quando l'utente acconsente che proprio figlio utilizzi prodotti e servizi online o per dispositivi mobili forniti da EA, ciò comprende anche servizi di comunicazione per il pubblico generico come e-mail, messaggi istantanei e gruppi online, e il bambino sarà in grado di comunicare con, e divulgare informazioni personali ad, altri utenti di qualsiasi età. I genitori possono cambiare o revocare le scelte relative al consenso fatte in precedenza e consultare, modificare o richiedere la cancellazione delle informazioni personali relative al proprio figlio inviando un'e-mail al Responsabile della Politica sulla privacy in carica indicato sul sito web privacyadmin.ea.com

Eventuali modifiche apportate alla Politica sulla privacy che estendano le modalità di raccolta, uso o divulgazione di informazioni personali relative a bambini a cui i genitori avevano precedentemente acconsentito, saranno comunicate ai genitori con la richiesta di fornire un aggiornamento al consenso.
Si invitano gli utenti a parlare con i propri figli dei pericoli insiti nel comunicare con gli sconosciuti e nel divulgare informazioni personali online. Genitori e figli dovrebbero consultare la pagina web sulla sicurezza online per ulteriori informazioni sull'utilizzo sicuro di Internet.
Le informazioni acquisite sono tutelate secondo quanto stabilito dalla presente politica (vedi sezione VII). Eventuali modifiche apportate alle modalità di gestione dei dati personali relativi ai minori saranno comunicate secondo quanto stabilito dalla presente politica.

La partecipazione dei minori ad attività fra cui, per esempio, concorsi, non è subordinata in nessuna circostanza alla divulgazione, da parte del minore, di informazioni personali che non siano ragionevolmente necessarie alla partecipazione a tali attività. Alcuni siti web non consentono ai minori la partecipazione a tali attività, indipendentemente dal consenso fornito.

X. Informazioni pubbliche (contenuti generati dall'utente, forum online, blog e profili)

È possibile divulgare informazioni personali sotto forma di contenuti generati dall'utente, pubblicati sui siti web o nei giochi di EA o all'interno delle chat, dei blog, delle bacheche, dei profili utenti pubblici o di forum analoghi all'interno dei siti web di EA e/o di terzi. Le informazioni pubblicate all'interno di tali forum non sono crittografate, sono considerate pubbliche e potrebbero essere consultate o registrate da dipendenti di EA, pertanto non viene applicata alcuna norma di tutela della privacy o della riservatezza.

Si prega di tenere presente che le informazioni immediatamente riconducibili alla persona fornite nel corso di tali attività pubbliche possono essere lette, raccolte o utilizzate da altri utenti dei forum, anche per l'invio di messaggi indesiderati. EA non si ritiene responsabile riguardo alle informazioni riconducibili alla persona rese pubbliche dagli utenti all'interno dei forum.

Si ricorda inoltre che durante il normale corso delle attività su Internet, certe informazioni possono essere inviate dal browser a terzi, come reti pubblicitarie e società di analisi. EA non ha nessun controllo sulle informazioni inviate dal browser dell'utente a tali reti o ad altri terzi e raccomanda di verificare che le impostazioni del browser impediscano la divulgazione di informazioni che non si desidera condividere.

In caso di pubblicazione di un video, un'immagine o una foto su uno dei siti web di EA all'interno di una pagina pubblica, tali elementi potranno essere visualizzati, acquisiti, copiati e/o utilizzati da altri utenti senza il proprio consenso. EA non si ritiene responsabile riguardo ai video, alle immagini o alle foto pubblicate all'interno dei propri siti web. Per ulteriori dettagli a riguardo e per indicazioni sulla pubblicazione di contenuti sui siti web di EA, si prega di consultare i Termini di servizio di EA all'indirizzo terms.ea.com/it.

XI. Siti web appartenenti a terzi

Il sito web di EA può contenere banner pubblicitari o servizi collegati ad altri siti web, fra cui Twitter, Facebook e YouTube. Il fatto che il sito web di EA contenga link ad altri siti web non implica l'approvazione, l'autorizzazione o la dimostrazione di un rapporto di affiliazione con i terzi gestori di tali siti web. Cliccando sul link ad un sito web appartenente a terzi, come ad esempio un link pubblicitario, si accederà a tale sito web, abbandonando il sito web di EA. Non essendo in grado di controllare le attività di terzi, EA non si ritiene responsabile per l'eventuale utilizzo dei dati personali degli utenti da parte di tali terzi. Inoltre, EA non è in grado di garantire il rispetto, da parte di terzi, delle medesime pratiche relative alla privacy e alla sicurezza adottate da EA. Si invitano pertanto gli utenti a consultare le politiche sulla privacy di ogni fornitore di servizi esterno del quale sceglieranno di avvalersi. Per esempio, se si sceglie di visitare un sito web appartenente a terzi il cui link è presente all'interno di un sito web di EA, si raccomanda di consultare la politica sulla privacy del sito web in questione prima di fornire i propri dati personali.

XII. Prodotti offerti in collaborazione con terzi

Gli utenti registrati possono usufruire di ulteriori servizi sul/i nostro/i sito/i. Alcuni prodotti e/o servizi disponibili sul nostro sito web sono offerti in collaborazione con terzi; per effettuare la registrazione e accedere a tali prodotti e/o servizi, potrebbe essere necessario fornire alcuni dati personali. I partner terzi con i quali EA collabora per l'offerta di tali prodotti e/o servizi saranno indicati chiaramente in fase di registrazione. Le informazioni personali degli utenti che desiderano usufruire di tali prodotti e/o servizi saranno inoltrate ai terzi che collaborano alla fornitura dei prodotti e/o servizi; il trattamento delle informazioni personali sarà pertanto regolato dalle politiche e dalle pratiche adottate da questi ultimi. EA non si ritiene responsabile circa le pratiche e le politiche in materia di privacy adottate dai propri collaboratori terzi; pertanto, si consiglia di consultare le pratiche e le politiche in materia di privacy adottate da questi ultimi, prima di fornire informazioni riservate correlate ai prodotti e/o ai servizi forniti.

XIII. Contatti

In caso di dubbi o domande riguardanti il presente documento, si prega di contattare il Responsabile della Politica sulla Privacy per il proprio paese, all'indirizzo di posta elettronica o ordinaria indicato sul sito privacyadmin.ea.com. In alternativa, se il proprio paese non è incluso nell'elenco, è possibile contattare il Responsabile della Politica sulla privacy per gli Stati Uniti o scrivere a: Privacy Policy Administrator, Electronic Arts Inc., 209 Redwood Shores Parkway, Redwood City CA 94065.

Per ulteriori dettagli e per consultare eventuali aggiornamenti della presente Politica sulla privacy online, si prega di visitare il sito web privacy.ea.com/it.

XIV. Normativa sulla privacy riservata ai residenti in California, Stati Uniti

Secondo la legge dello Stato della California, i residenti in California che intrattengono rapporti professionali consolidati con Electronic Arts Inc. (EA) o con una delle sue società affiliate hanno facoltà di rifiutare la divulgazione, da parte di EA, delle proprie informazioni personali a terzi per attività di marketing diretto. Come illustrato in precedenza, la politica di EA prevede la divulgazione delle informazioni personali acquisite online a terzi per attività di marketing diretto soltanto previo consenso degli interessati. È possibile revocare il consenso fornito in tal senso in qualsiasi momento, contattando EA all'indirizzo di posta elettronica privacy_policy@ea.com o contattando il Responsabile della Politica sulla privacy al seguente indirizzo: Electronic Arts Inc., 209 Redwood Shores Pkwy, Redwood City, CA 94065.

XV. Risoluzione delle controversie tramite arbitrato vincolante

Rientra negli intenti di questa sezione fornire un metodo semplificato per la risoluzione di eventuali controversie tra le parti. Come discusso di seguito, se non è possibile risolvere le controversie per vie informali e all'arbitrato viene stabilito un risarcimento all'utente superiore a quello proposto da EA nell'ultima offerta di negoziazione (se avvenuta), EA pagherà all'utente il 150% del risarcimento stabilito dall'arbitro, fino a $5.000 oltre il risarcimento stesso.

LEGGERE ATTENTAMENTE. CONCERNE I DIRITTI DELL'UTENTE.

La maggior parte dei problemi dei clienti può essere risolta rapidamente ed esaustivamente effettuando l'accesso al nostro servizio clienti tramite il proprio account EA all'indirizzo help.ea.com/it. Nell'improbabile ipotesi che EA non possa risolvere un problema in modo soddisfacente per l'utente (o se EA non può risolvere un problema che ha con l'utente dopo aver tentato attraverso modalità informali), l'utente e EA concordano di essere vincolati alla seguente procedura per risolvere qualsiasi loro controversia. La presente disposizione si applica a tutti i consumatori nella più ampia accezione consentita dalla legge, ma esclude esplicitamente i residenti in Quebec, Russia, Svizzera, negli stati membri dell'Unione Europea e nella Repubblica di Corea. L'accettazione dei presenti termini da parte dell'utente e di EA costituisce un'esplicita rinuncia al diritto di ricorrere a un processo o partecipare a una class action. Il presente accordo deve essere interpretato in termini ampi. Questa sezione include tutte le controversie tra le parti ("Controversie"), tra cui, senza alcuna limitazione:

- rivendicazioni riguardanti o relative a ogni aspetto della relazione tra le parti, siano esse basate su contratto, torto, legge, frode, false o errate rappresentazioni o qualunque altra dottrina legale;
- rivendicazioni sorte precedentemente al presente Accordo o a ogni altro accordo pregresso (incluse le, ma senza limitarsi a, dispute relative alla pubblicità);
- rivendicazioni oggetto di cause di class action in cui l'utente non appartiene a una classe certificata; nonché
- rivendicazioni successive alla risoluzione del presente Accordo.

Le uniche controversie non contemplate dalla presente sezione sono le seguenti:

- una rivendicazione atta a garantire la protezione e il rispetto, o concernente la validità di, qualsivoglia diritto di proprietà intellettuale facente capo all'utente, a EA o a un concessore di licenze di EA;
- una rivendicazione relativa a, o originata da, accuse di furto, pirateria o utilizzo non autorizzato;
- inoltre, nessuna disposizione presente in questa sezione potrà impedire a una delle parti di intentare una causa civile semplificata.

I riferimenti a "EA", "l'utente" e "le parti" includono le rispettive consociate e affiliate, agenti, dipendenti, predecessori interessati, successori e aventi diritto, nonché tutti gli utenti, autorizzati o non autorizzati, o i beneficiari di servizi e Software secondo il presente o i precedenti accordi tra le parti. La presente disposizione di arbitrato concerne una transazione commerciale interstatale, perciò l'interpretazione e l'applicazione della disposizione è regolata dal Federal Arbitration Act. Questa disposizione di arbitrato sopravvivrà alla risoluzione dei presenti Termini di servizio.

A. Negoziazioni informali/Notifica di Controversia. L'utente e EA concordano di tentare di risolvere qualsiasi Controversia per vie informali per almeno trenta (30) giorni prima di intentare l'arbitrato. Tali negoziazioni informali avranno inizio dopo il ricevimento di una notifica scritta inviata da una parte all'altra ("Notifica di Controversia"). La notifica di controversia deve: (a) includere il nome completo e i recapiti della parte che si dichiara lesa; (b) descrivere la natura e i fondamenti della rivendicazione o della disputa; e (c) precisare le specifiche modalità di risarcimento richieste ("Richiesta"). EA invierà la propria Notifica di Controversia all'indirizzo di residenza dell'utente (se è stato fornito) o all'indirizzo e-mail indicato dall'utente stesso. L'utente dovrà inviare la propria Notifica di controversia a: Electronic Arts Inc., 209 Redwood Shores Parkway, Redwood City CA 94065, ATTENTION: Legal Department.

B. Arbitrato vincolante. Se l'utente e EA non sono in grado di risolvere una Controversia tramite negoziazioni informali entro 30 giorni dalla ricezione della Notifica di Controversia, sia l'utente che EA possono decidere di risolvere la Controversia in modo esclusivo e definitivo tramite arbitrato vincolante. Il ricorso all'arbitrato di una parte è definitivo e vincolante per l'altra parte. L'UTENTE COMPRENDE CHE CON QUESTA DISPOSIZIONE, SIA LUI SIA EA RINUNCIANO AL DIRITTO DI CHIAMARE IN GIUDIZIO LA PARTE AVVERSA E OTTENERE UN PROCESSO. L'arbitrato sarà avviato e condotto secondo le Commercial Arbitration Rules of the American Arbitration Association (AAA, Regole d'arbitrato commerciale dell'Associazione americana arbitrato) e, dove applicabili, le Supplementary Procedures for Consumer Related Disputes dell'AAA (AAA Consumer Rules, Procedure supplementari per le controversie riguardanti il consumatore), entrambe disponibili sul sito web dell'AAA all'indirizzo www.adr.org. Le spese d'arbitrato e la quota spettante di risarcimento dell'arbitrato sono disciplinate dalle regole AAA e, dove consono, limitate dalle AAA Consumer Rules. Se l'arbitro ritiene che tali costi siano eccessivi o se l'utente invia a EA, all'indirizzo della Notifica di Controversia, una comunicazione in cui dichiara di non essere in grado di pagare le spese necessarie all'avvio di un arbitrato, EA pagherà immediatamente tutte le spese connesse all'arbitrato. L'arbitrato potrà essere condotto di persona, tramite l'invio di documenti, per telefono oppure online. L'arbitro esprimerà la sua decisione per iscritto e fornirà una dichiarazione contenente le motivazioni del verdetto se richiesta da una delle parti. L'arbitro dovrà attenersi alle leggi vigenti e qualunque risarcimento potrà essere impugnato se l'arbitro non dovesse ottemperare alla legge. L'utente e EA possono intentare una causa per esigere l'arbitrato, sospendere un arbitrato in corso o confermare, modificare, invalidare o sottoporre a giudizio il risarcimento stabilito dall'arbitro.

C. Restrizioni. L'utente e EA concordano che ogni arbitrato sarà limitato alla Controversia tra EA e l'utente individualmente considerati. Nella più ampia accezione consentita dalla legge: (1) nessun arbitrato potrà essere accorpato a un altro; (2) non è consentito l'arbitrato di qualsivoglia Controversia in forma di class action, né utilizzare procedure di class action; e (3) non è consentito investire la Controversia di valore rappresentativo per conto del pubblico o di altri soggetti. L'UTENTE E EA CONCORDANO CHE ENTRAMBI POSSONO ESERCITARE RIVENDICAZIONI NEI CONFRONTI DELL'ALTRO SOLO NEI LIMITI DELLA PROPRIA CAPACITÀ INDIVIDUALE E NON COME PARTI CIVILI O MEMBRI DI UNA CLASSE IN UNA CLASS ACTION O IN UN PROCEDIMENTO A CARATTERE RAPPRESENTATIVO. Inoltre, salvo che entrambe le parti concordino diversamente, l'arbitro non potrà accorpare le rivendicazioni di più individui e non potrà presiedere procedimenti a carattere rappresentativo o di classe di qualunque genere. Se questa specifica disposizione risulterà inapplicabile, l'intera disposizione relativa all'arbitrato dovrà considerarsi nulla e non valida.

D. Luogo. Se l'utente è residente negli Stati Uniti, l'arbitrato si terrà in un luogo ragionevolmente raggiungibile dall'utente. Per chi non risiede negli Stati Uniti, l'arbitrato dovrà essere avviato nella Contea di San Mateo, Stato della California, Stati Uniti d'America, e l'utente e EA acconsentono di sottoporsi all'esercizio della giurisdizione personale da parte di tale tribunale al fine di esigere l'arbitrato, sospendere un arbitrato in corso o confermare, modificare, invalidare o sottoporre a giudizio il risarcimento stabilito dall'arbitro.

E. Risarcimento e spese processuali. Se la sentenza dell'arbitro è favorevole alle rivendicazione dell'utente nei confronti di EA e stabilisce un risarcimento superiore, in valore pecuniario, a quello proposto da EA tramite l'ultima offerta di negoziazione sottoscritta prima dell'invio delle richieste scritte all'arbitro, EA dovrà:
- Pagare all'utente il 150% del risarcimento stabilito dall'arbitro, fino a $5.000 oltre il risarcimento stesso; nonché

- Pagare la parcella dell'avvocato dell'utente, se presente, e rimborsare qualsiasi ragionevole spesa (inclusi i costi e le parcelle dei periti) che l'utente o il suo avvocato abbiano sostenuto per studiare, preparare e perseguire la rivendicazione oggetto dell'arbitrato ("l'indennizzo dell'avvocato").

L'arbitro può emettere sentenze e risolvere controversie riguardanti il pagamento e il rimborso delle parcelle, delle spese, nonché le forme alternative di pagamento e l'indennizzo dell'avvocato in qualsiasi momento nel corso del procedimento e su richiesta di una delle parti effettuata entro 14 giorni dalla sentenza sul merito dell'arbitro stesso.

I diritti aventi per oggetto le parcelle degli avvocati e le spese di cui sopra integrano ogni altro diritto avente per oggetto le parcelle degli avvocati e le spese già previsto dalla legge, sebbene non sia comunque consentito ottenere doppi risarcimenti. EA rinuncia a ogni possibile diritto di rimborso per le parcelle degli avvocati e le spese derivanti da qualsiasi arbitrato tra le parti.

F. Limitazione dell'autorità dell'arbitro. L'arbitro può stabilire un provvedimento dichiarativo o ingiuntivo unicamente a favore della parte individuale richiedente un risarcimento e solo nella misura necessaria a soddisfare la richiesta di tale parte individuale.

G. Modifiche alla presente disposizione. Indipendentemente da ogni disposizione contraria del presente Accordo, si concorda che se EA dovesse applicare in futuro qualsiasi cambiamento alla presente disposizione d'arbitrato (escluso un cambiamento all'indirizzo della Notifica), l'utente potrà rifiutare il cambiamento in questione inviando a EA una notifica scritta entro 30 giorni dal cambiamento all'indirizzo della Notifica di arbitrato sopra riportato. Rifiutando qualsivoglia cambiamento futuro, l'utente acconsente alla soluzione tramite arbitrato di ogni controversia tra le parti in accordo con la presente disposizione.


Versione 50660_6